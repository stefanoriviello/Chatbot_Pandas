Camera dei deputati
Registro dei rappresentanti di interessi

PERSONE GIURIDICHE

Associazioni professionali.

A.N.CO.T. Associazione Nazionale Consulenti Tributari
L’Associazione A.N.CO.T. con sede in Via La Spezia n°74, 00182 Roma (RM) in persona del legale rappresentante Bottoni Celestino si è accreditata in data 25/07/2017, accede alle sedi della Camera in persona del predetto rappresentante legale e di Bonelli Anna. L’associazione mira a realizzare le aspirazioni della categoria a un ordinamento sociale più giusto, che la renda partecipe delle scelte di politica economica e sociale. Impostare e risolvere i problemi che interessano la categoria al fine di rendere operanti, sul piano organizzativo e legislativo, i necessari interventi sia dal punto di vista fiscale che previdenziale. I soggetti che intende contattare sono i gruppi parlamentari e i deputati.

ANF Associazione Nazionale Forense
L’Associazione ANF con sede in Via Paolo Emilio n°7, 00192 Roma (RM) in persona del legale rappresentante Pansini Luigi si è accreditata in data 13/07/2017, accede alle sedi della Camera in persona del rappresentante legale. L’associazione rappresenta e tutela degli interessi degli avvocati, in particolare, e dei professionisti, in generale, in relazione alle iniziative di politica fiscale, giuridica e ordinamentale, nonché, per gli avvocati, in relazione alle iniziative che riguardano l'accesso alla giustizia, la riforma dei codici dei processi civile e penale, il diritto di difesa sancito dall'art. 24 della Costituzione. I soggetti che intende contattare sono i deputati.

Asfel Associazione Servizi Finanziari Enti Locali
L’Associazione ASFEL con sede in Via Lepanto n°95, 80045 Napoli (NA) in persona del legale rappresentante Piscino Eugenio si è accreditata in data 29/05/2020, accede alle sedi della Camera in persona del legale rappresentante. L’associazione ha le seguenti finalità: a) curare gli interessi funzionali della categoria del Ragioniere, del Responsabile Finanziario, del Responsabile dei Tributi degli Enti Locali e del Revisore degli Enti Locali; b) promuovere provvedimenti legislativi atti a definire con chiarezza la figura giuridica, la responsabilità e le attribuzioni del Ragioniere, del Responsabile Finanziario, del Responsabile dei Tributi degli Enti locali e del Revisore degli Enti Locali; c) di svolgere la propria azione verso gli organi dello Stato e la Pubblica Amministrazioni in generale, collaborando con questi nella formazione di nuove forme legislative a tutela e valorizzazione della figura del Ragioniere, del Responsabile Finanziario, del Responsabile dei Tributi degli Enti locali, degli operatori degli Uffici Finanziari e del Revisore degli Enti; d) tutelare la figura del Ragioniere, del Responsabile Finanziario, del Responsabile dei Tributi degli Enti locali, degli operatori degli Uffici Finanziari e del Revisore degli Enti; e) curare lo scambio di idee e proposte tra i vari associati per il perfezionamento della categoria; f) curare, a mezzo di appositi organi di stampa e mediante convegni e incontri, l'informazione tecnica per tutti gli associati, incentivando la formazione e l’aggiornamento professionale dei propri iscritti; g) curare la consulenza e l'assistenza professionale tra gli iscritti, costituendo, tra l’altro, una piattaforma informatica che permetta e sviluppi l’interazione tra gli associati; h) collaborare al governo della cosa pubblica, prospettando alle Istituzioni e agli organi di governo proposte e soluzioni alternative ai problemi tecnico-economici e finanziari che investono gli Enti locali; i) di rappresentare gli associati nei rapporti con la Pubblica Amministrazione, per le finalità dell’Associazione. I soggetti che intende contattare sono i deputati.

Associazione Commercialisti Cattolici
L’Associazione Commercialisti Cattolici con sede in Piazza Duomo n°16, 20122 Milano (MI) in persona del legale rappresentante Russotto Maria Lucetta si è accreditata in data 07/01/2020, accede alle sedi della Camera in persona della legale rappresentante e di Caradonna Marcella. L’associazione ,mira ad assicurare un’efficace ed equa collaborazione fra i commercialisti, le altre categorie professionali ed economiche, ponendo la persona al centro dell'attività economica, favorendo la solidarietà contro ogni discriminazione e sviluppando la sussidiarietà; promuovendo un’adeguata specifica preparazione spirituale, deontologica, culturale e professionale dei commercialisti; favorire l'affermarsi della concezione che vede l'economia non fine a se stessa ma come strumento regolato e finalizzato alla crescita della umanità nella sua accezione più ampia formulando proposte normative per la valorizzazione delle persone in coerenza con la dottrina sociale della Chiesa. I soggetti che intende contattare sono i deputati.

ASSOCIAZIONE INSEGNANTI E ISTRUTTORI DI SCUOLA GUIDA
L’Associazione insegnanti e istruttori di guida con sede in Viale E. Chiesa n°22, 54100 Massa (MS) in persona del legale rappresentante Tarantino Marco si è accreditata in data 18/09/2023, accede alle sedi della Camera in persona di Tarantino Daniele. L’associazione punta a verificare i dati indicati dalla Camera dei deputati degli anni precedenti riguardanti il lavoro la crescita della categoria. I soggetti che intende contattare sono i deputati.

Associazione Nazionale Amministratori Immobili - ANAI
L’ANAI con sede in Via Lurano n°1, 00166 Roma (RM) in persona del legale rappresentante Bisceglie Paolo si è accreditata in data 22/06/2023, accede alle sedi della Camera in persona di Cacioni Roberto e Pagani Stefano. L’associazione realizza le aspirazioni della categoria a un più giusto ordinamento sociale, che ne consenta la partecipazione alle scelte di politica economica e sociale. Impostare e risolvere i problemi che interessano la categoria al fine di conferire dignità professionale all'Amministratore di Condominio Professionista. Rendere operanti, sul piano organizzativo e legislativo, i necessari interventi dal punto di vista normativo, fiscale e previdenziale al fine di consentire al Condominio negli edifici di vedersi riconosciuto lo status di soggetto economico di azienda erogatrice di servizi e di organizzazione sociale da salvaguardare e per la quale è necessaria la formazione di un'Amministrazione altamente preparata e qualificata in quanto gestore del patrimonio immobiliare che spesso coincide con la prima casa. I soggetti che intende contattare sono i deputati.

ASSOCIAZIONE NAZIONALE CONSULENTI D'IMPRESA - A.N.C.IMP.
L’Associazione Nazionale Consulenti d’impresa con sede in  VIA FERRANTE IMPARATO n°190, 80146 Napoli (NA) in persona del legale rappresentante Stronati Marco si è accreditata in data 07/10/2021, accede alle sedi della Camera in persona di  Scorzino Lamberto e Verdone Carlo. L’associazione intende tutelare e promuovere gli interessi dei liberi professionisti ed in particolare dei consulenti d'impresa attraverso proposte ed interventi legislativi in materia fiscale, di semplificazione burocratica, di regolamentazione delle professioni non ordinistiche e in materia di equo compenso delle prestazioni professionali in ambito privato e pubblico. Inoltre si vuole promuovere una maggiore interazione tra le forze politiche e le aspirazioni dei liberi professionisti in Italia. Altra materia di interesse è la legislazione riguardante l'applicazione del Codice della Crisi d'Impresa. I soggetti che intende contattare sono: i deputati che si occupano di materie di interesse delle categorie professionali rappresentate.

Associazione Nazionale Mediatori Professionisti - ANMP
L’ANPM con sede in  Via Andrea del castagno n° 42, 50132 Firenze (FI) in persona del legale rappresentante Beretta Anguissola Pietro si è accreditata in data 06/04/2020, accede alle sedi della Camera in persona del legale rappresentante. L’associazione ha come scopo il riconoscimento dell'autonomia professionale del mediatore, soggetto terzo imparziale che assiste e aiuta le parti assistite dai propri avvocati a trovare un accordo in materia civile, commerciale e più in generale nell'ambito del contezioso tra soggetti privati e pubblici e più in generale nell'ambito della negoziazione tra soggetti per l'implementazione dei sistemi di ADR. Il mediatore deve diventare un professionista autonomo, specializzato nelle singole materie e con apposite garanzie tipiche delle altre professioni. Pertanto le materie di interesse sono quelle riguardanti le discipline delle professioni intellettuali, le riforme della giustizia e del processo civile. I soggetti che intende contattare sono: Commissioni Parlamentari che si occupano di riforma del processo civile, delle professioni e più in generali della gestione del conflitto tra soggetti. Singoli parlamentari che hanno come attività e interesse le materia sopra descritte.

ASSOCIAZIONE NAZIONALE TRIBUTARISTI LAPET
L’Associazione Nazionale Tributaristi Lapet con sede in Via Sergio I, 32 Roma in persona del legale rappresentante Falcone Roberto si è accreditata in data 11/07/2017, accede alle sedi della Camera in persona del legale rappresentante. L’associazione rappresenta le aspirazioni della categoria dei tributaristi ad un ordinamento sociale fondato sulla partecipazione della stessa alle scelte di politica economica e sociale. I soggetti che intende contattare sono i deputati dei vari gruppi politici.

ASSOCIAZIONE UNIONE TRIBUTARISTI ITALIANI
L’associazione Unione tributaristi Italiani con sede in Via Bepi Baisi n°20, 03036 Isola del Liri (FR) in persona del legale rappresentante Germani Simone si è accreditata in data 14/06/2023, accede alle sedi della Camera in persona del legale rappresentante. L’associazione ha lo scopo di tutelare e valorizzare la figura del tributarista come professionista di cui alla L.4/2013, in particolare i tributaristi qualificati e certificati. In quest'ottica l'Associazione è ufficialmente iscritta nell'Elenco delle Associazioni Professionali ai sensi della legge n. 4/2013 tenuto presso il MIMIT. L'obiettivo è quello di rappresentare alle istituzioni le istanze provenienti dai tributaristi e il riconoscimento delle loro competenze anche in ottica della nuova normativa europea relativa al test di proporzionalità. Si intende anche proseguire l'attività, già avviata, di presentazione proposte di legge e/o di modifiche delle stesse in funzione delle rilevate esigenze dei contribuenti (persone fisiche, ditte, imprese ecc.) in virtù del rapporto diretto che i tributaristi hanno con i propri clienti. I soggetti che intende contattare sono i soggetti che ricoprono ruoli nei ministeri e nelle commissioni che operano nel campo dell'economia.

Assoproma ASD
L’associazione Assoproma ASD con sede in Via Tibullo Sc. B int. 3 n°10, 00193 Roma (RM) in persona del legale rappresentante Miazga Maurizio si è accreditata in data 02/02/2023, accede alle sedi della Camera in persona del legale rappresentante. L’associazione si occupa dello sviluppo del mondo dei videogiochi sportivi, regolamentazione del settore videogames, normative per le sale LAN. I soggetti che intende contattare sono i deputati.

COLLEGIO NAZIONALE DEI PERITI AGRARI E PERITI AGRARI LAUREATI
Il Collegio Nazionale dei Periti Agrari e Periti Agrari laureati con sede in Via Principe Amedeo n°23, 00185 Roma (RM) in persona del legale rappresentante Braga Mario si è accreditata in data 10/02/2023, accede alle sedi della Camera in persona del legale rappresentante. L’associazione svolge una funzione di primaria importanza nel tutelare, promuovere, sviluppare, potenziare il ruolo del Professionista Tecnico Agricolo (Perito Agrario e Perito Agrario Laureato) al fine di favorire un armonico sviluppo e crescita del comparto Agroalimentare Ambientale Territoriale e Sociale, nonché di crescita della professionalità degli Iscritti a servizio della collettività. I soggetti che intende contattare sono i deputati.

CONFASSOCIAZIONI
L’associazione Confassociazioni con sede in Viale Louis Pasteur n°49, 00144 Roma (RM)  in persona del legale rappresentante Deiana Angelo si è accreditata in data 11/02/2020, accede alle sedi della Camera in persona di Apicella Adriana e Pagani Franco. L’associazione è espressione unitaria delle Federazioni, dei Coordinamenti, delle Associazioni, delle imprese, dei professionisti e delle persone che risiedono in Italia ed in Europa e che svolgono: a) un’attività professionale di cui alla Legge 4/2013 e successive modifiche; b)un’attività professionale o una professione di cui agli articoli 2229 e seguenti del Codice Civile; c)una qualsiasi altra attività professionale, in qualsiasi modo regolata dalla Legge; d)un’attività imprenditoriale di produzione di beni ed erogazione di servizi con una organizzazione complessa o individuale; e)un’attività di interesse generale, in forma di azione volontaria o di erogazione gratuita di denaro, beni e servizi, o di mutualità o di produzione o scambio di beni o servizi con finalità civiche, solidaristiche e di utilità. CONFASSOCIAZIONI in qualità di autonoma parte sociale, mira alla tutela e alla promozione del sistema associativo delle professioni, valorizzandone il ruolo, anche in termini di pari opportunità, nel sistema costituzionale, legislativo, economico e sociale italiano e nei corrispondenti ambiti europei. I soggetti che intende contattare sono i deputati.

CONSIGLIO NAZIONALE DEI DOTTORI COMMERCIALISTI E DEGLI ESPERTI CONTABILI
Il Consiglio Nazionale dei Dottori Commercialisti e degli Esperti Contabili con sede in Piazza della Repubblica n°59, 00185 Roma (RM) in persona del legale rappresentante De Nuccio Elbano si è accreditata in data 14/04/2023, accede alle sedi della Camera in persona del legale rappresentante. Il Consiglio Nazionale dei Dottori Commercialisti rappresenta oltre 120.000 commercialisti italiani iscritti ai 132 Ordini territoriali ed è stato istituito con il DLgs.139/05. In particolare: 1. Il Consiglio nazionale, oltre ad esercitare gli altri compiti conferitigli dal presente ordinamento: a) rappresenta istituzionalmente gli iscritti negli Albi e promuove i rapporti con le istituzioni e le pubbliche amministrazioni competenti; b) formula pareri, quando ne è richiesto, sui progetti di legge e di regolamento che interessano la professione; c) adotta ed aggiorna il codice deontologico della professione e disciplina, con propri regolamenti, l'esercizio della funzione disciplinare a livello territoriale e nazionale; d) coordina e promuove l'attività dei Consigli dell'Ordine per favorire le iniziative intese al miglioramento ed al perfezionamento professionale; e) vigila sul regolare funzionamento dei Consigli dell'Ordine; f) formula pareri in merito alla riunione degli Ordini territoriali e alla loro separazione; g) designa i rappresentanti dell'Ordine presso commissioni ed organizzazioni di carattere nazionale ed internazionale; h) determina la misura del contributo da corrispondersi annualmente dagli iscritti negli Albi per le spese del proprio funzionamento, delegandone la riscossione agli Ordini territoriali; i) decide in via amministrativa sui ricorsi avverso le deliberazioni dei Consigli dell'Ordine in materia di iscrizione nell'Albo e nell'elenco speciale e di cancellazione, nonché in materia disciplinare e, inoltre, sui ricorsi relativi alle elezioni dei Consigli dell'Ordine; l) formula il regolamento elettorale, il regolamento per la trattazione dei ricorsi e quello per gli affari di sua competenza, da approvarsi dal Ministro della giustizia; m) valuta ed approva i programmi di formazione professionale continua ed obbligatoria predisposti dagli Ordini locali. I soggetti che intende contattare sono i deputati.

Consiglio Nazionale Ingegneri
Il Consiglio Nazionale Ingegneri con sede in Via XX Settembre n°5, 00187 Itala (RM) in persona del legale rappresentante Perrini Angelo Domenico si è accreditata in data 21/05/2019, accede alle sedi della Camera in persona del legale rappresentante e di Garofalo Sergio Maria. L’associazione è l’organismo nazionale di rappresentanza istituzionale degli interessi rilevanti della categoria professionale degli ingegneri. Il CNI (disciplinato nell'ordinamento giuridico italiano dalla Legge 1395/23, dal Regio Decreto 2537/25, dal Decreto Luogotenenziale 382/44 e dal DPR 169/2005), è ente di diritto pubblico vigilato dal Ministero della Giustizia. I compiti istituzionali del CNI prevedono, tra gli altri: il ruolo di magistratura di secondo grado nei ricorsi e reclami degli iscritti avversi alle decisioni dei Consigli dell'Ordine; l'espressione di pareri, su richiesta del Ministero della Giustizia, in merito a proposte di legge e regolamenti riguardanti la professione; la funzione di referente del Governo in materia professionale. Il CNI svolge un ruolo di primaria importanza nel promuovere, sviluppare e potenziare il ruolo dell'ingegnere al fine di accrescere la sua incidenza nella società in cui opera ed è impegnato nel perseguire obiettivi di crescita della professione a servizio della collettività e di un sempre maggiore riconoscimento, da parte delle forze politiche e sociali, del ruolo motore dell'ingegnere nei processi d'evoluzione e cambiamento. I soggetti che intende contattare sono i deputati.

CONSOCIAZIONE NAZIONALE ASSOCIAZIONI INFERMIERE/I
La Consociazione Nazionale Associazioni Infermiere/i con sede in Via Vincenzo Russo n°8, 20127 Milano (MI) in persona del legale rappresentante si è accreditata in data 28/05/2021, accede alle sedi della Camera in persona del legale rappresentante. La CNAI svolge le funzioni di Segreteria generale del Network delle Organizzazioni infermieristiche Italiane (NOII). La missione della CNAI è di sostenere il diritto alla salute e migliorare la qualità dei servizi sanitari e sociali del Paese attraverso il progresso culturale e scientifico infermieristico, operando per esercitare azioni, influenza e rappresentanza volte alla valorizzazione delle normative professionali, delle politiche sanitarie e sociali, delle condizioni lavorative e di espansione degli ambiti di esercizio della professione infermieristica nella gestione, nella pratica, nella consulenza, nella formazione e nella ricerca. I soggetti che intende contattare sono i parlamentari.

De Franciscis Associati
L’Associazione De Franciscis Associati con sede in Via A. Balzico n° 9, 84122 Salerno (SA) in persona del legale rappresentante De Franciscis Luca si è accreditata in data 21/05/2019, accede alle sedi della Camera in persona del legale rappresentante. L’associazione intende portare all'attenzione della Camera dei deputati l’importanza della funzione dei dottori commercialisti e del loro ruolo di servizio a favore dei contribuenti e del Paese. Inoltre la rilevanza delle funzioni e delle responsabilità del Revisore negli enti locali e nelle società. I soggetti che intende contattare sono i deputati.

E-KINGTEAM INTERNATIONAL
L’Associazione E-Kingteam International con sede in Ripa di Porta Ticinese n°39, 20143 Milano (MI) in persona del legale rappresentante Mulino Francesco Maurizio si è accreditata in data 21/09/2023, accede alle sedi della Camera in persona del legale rappresentante e di Gega Flavia. L’associazione si impegna a rappresentare gli interessi diffusi sia in ambito Tecnico che sociale dei seguenti soggetti: Esperti, Periti/Estimatori con categoria di riferimento “Borse e Titoli” e “Borse, Negoziazione e Titoli”; Investitori, sia individuali che associati a E-KingTeam International; Professionisti Trader e Analisti Finanziari, sia individuali che associati; Insegnanti dell'Educazione e di area vasta finanziaria, del Trading e dell'Analisi finanziaria, sia individuali che associati. La rappresentanza riguarda esclusivamente gli interessi degli individui (Consumatori) anche professionisti appartenenti alle specifiche categorie sopra elencate. Sono inclusi sia gli iscritti che i non iscritti all'Associazione Professionale  ai fini della tutela degli individui che sono appartenenti alle specifiche categorie. I soggetti che intende contattare sono i deputati.

ILA Ispettori del Lavoro Associati
L’Associazione ILA con sede in Via Serra Pizzuto n° sn, 85020 Pescopagano (PZ) in persona del legale rappresentante Lanza Gerardo Donato si è accreditata in data 31/07/2018, accede alle sedi della Camera in persona del legale rappresentante e di Riu Antonio Giovanni. L’associazione realizza l'attività attraverso proposte, richieste, suggerimenti, studi, ricerche, analisi e qualsiasi altra iniziativa o comunicazione orale e scritta, intesa promuovere: la piena applicazione della Risoluzione del Parlamento europeo del 14 gennaio 2014 sulle ispezioni sul lavoro efficaci come strategia per migliorare le condizioni di lavoro in Europa; tutte le iniziative legislative relative al miglioramento della tutela lavoristica, contributiva, assicurativa di salute e sicurezza di tutti i lavoratori; valorizzare il ruolo del personale ispettivo del lavoro, quale corpo unitario e qualificato cui sono stati affidati compiti di tutela sociale; difendere gli interessi giuridici economici della categoria degli ispettori del lavoro in servizio presso l’INL, l’INPS, l’INAIL, le Regioni e le province autonome; aggiornamento di tutti gli operatori del settore tutela del lavoro anche tramite pubblicazione sul proprio sito www.ilaonline.net di tutte le novità legislative pertinenti. I soggetti che intende contattare sono i membri della Camera dei deputati.

Imprenditori Accademia digitale Italia
L’Associazione Imprenditori Accademia digitale Italia con sede in Via Cavallo Morto n°41, 00042 Roma (RM) in persona del legale rappresentante Pavone Germano si è accreditata in data 17/04/2024, accede alle sedi della Camera in persona del legale rappresentante e di Perna Alessandro. L’attività di rappresentanza d'interesse presso la Camera dei Deputati degli imprenditori dell'Accademia Digitale Italia può essere articolata in diversi ambiti chiave, mirando a sostenere, informare e promuovere gli interessi degli imprenditori nel settore digitale. Assistenza agli imprenditori in difficoltà. Questo ruolo comporta l'offerta di supporto agli imprenditori che affrontano sfide o difficoltà, sia a livello operativo che finanziario. L’assistenza può assumere la forma di consulenza legale e finanziaria, orientamento strategico, e accesso a risorse o finanziamenti. L'obiettivo è quello di fornire agli imprenditori gli strumenti e le conoscenze necessarie per superare ostacoli e prosperare in un ambiente digitale competitivo. La rappresentanza si occupa anche di tenere gli imprenditori informati sulle ultime novità legislative che potrebbero impattare il settore digitale. L’Associazione si propone di essere un punto di riferimento per la promozione di una cultura digitale avanzata, sostenendo lo sviluppo di competenze digitali tra gli imprenditori italiani e favorendo adozione di tecnologie innovative nelle piccole e medie imprese. Gli interessi che desideriamo rappresentare presso la Camera de i Deputati si focalizzano principalmente su: Agevolazioni Fiscali e Incentivi, Normative sulla Privacy e Sicurezza Digitale, Accesso al Credito e Finanziamenti, Formazione e Competenze Digitali, Sostegno Innovazione Aperta. Promuoviamo adozione di politiche che favoriscano innovazione aperta e la collaborazione tra imprese, Università, e centri di ricerca, per stimolare la condivisione di conoscenze e accelerare innovazione nel settore per tutti gli Onorevoli. Attraverso queste priorità, Associazione Imprenditori Accademia Digitale Italia si impegna a lavorare insieme ai legislatori per creare un ecosistema digitale italiano più competitivo e inclusivo, capace di affrontare le sfide del futuro. I soggetti che intende contattare sono: i membri delle Commissioni parlamentari che si occupano di tematiche legate all'innovazione, alla digitalizzazione, all'economia, e alle finanze. Questi includono la Commissione Attività Produttive, la Commissione Cultura, Scienza e Istruzione, e la Commissione Finanze.

Istituto Italiano Quadri - Istituto Italiano Alte Professionalità
L’ Istituto Italiano Quadri - Istituto Italiano Alte Professionalità con sede in Via A. Gramsci n°34, 00197 Roma (RM) in persona del legale rappresentante Xerry De Caro Alessandro si è accreditata in data  23/03/2023, accede alle sedi della Camera in persona di Pompei Fabio. L’Istituto svolge attività di promozione culturale, di formazione e di aggiornamento professionale, di documentazione, di studio e di ricerche sui problemi economici, sociali, sindacali e professionali con particolare riferimento al settore dei quadri, della vice-dirigenza e comunque delle professioni intellettuali. I soggetti che intende contattare sono Componenti e Presidenti delle Commissioni di competenza.

Istituto Nazionale Revisori Legali
L’Istituto Nazionale Revisori Legali con sede in Piazza della Rotonda n°70, 00186 Roma (RM) in persona del legale rappresentante Monetta Ciriaco si è accreditata in data 28/11/2018, accede alle sedi della Camera in persona di Maninetti Luigi e Pontesilli Carlo. L’istituto ha il compito primario di verificare la regolarità contabile-amministrativa sia di enti pubblici che di operatori privati. tale ruolo, che si distingue da altre professioni similari, ha esclusiva della terzietà e quindi garanzia di oggettiva valutazione. le più recenti disposizioni legislative della comunità europea hanno riconosciuto anche ai revisori italiani questo compito già attribuito in tutti i paesi anglosassoni. I soggetti che intende contattare sono i deputati.

UNIONE NAZIONALE REVISORI LEGALI
L’Unione Nazionale revisori legali con sede in Via Piave n°2, 00018 Palombara Sabina (RM) in persona del legale rappresentante Mandolesi Stefano si è accreditata in data 12/09/2017, accede alle sedi della Camera in persona del legale rappresentante e di Del Frate Fabrizio. L’associazione rappresenta gli interessi della categoria professionale dei Revisori Legali. I soggetti che intende contattare sono i componenti commissioni bilancio, giustizia ed altri.
