Camera dei deputati
Registro delle persone giuridiche rappresentanti di interessi.
Categoria “Altro”

A.I.D.E. – Associazione italiana disabilità estetiche
L’associazione A.I.D.E., con sede in Via Valle delle delizie n°7, 80044 Ottaviano (NA), in persona del rappresentante legale Lucia La Marca, si è accreditata in data 10/03/2023, accede alle sedi della Camera in persona del sig. La Marca Lucia.
L’attività di rappresentanza in corso consiste nel condividere, promuovere e sensibilizzare problemi legati ai disagi estetici legati anche a patologie invalidanti, attraverso progetti che promuovano l'inclusione attiva dei soggetti disabili nell'esperienza scolastica, nel mondo del lavoro e nella socialità.
I soggetti che intende contattar sono i deputati.

ACON.ITALIA (Associazione Consumatori Italia)
L’associazione ACON.ITALIA, con sede in Via Montecavallo, n° 93, 01010 Monte Romano (VT), in persona del rappresentante legale Monzo Francesco Saverio, si è accreditata il 25/01/2022 e accede alle sedi della Camera in persona del sig. Monzo Francesco Saverio.
L’attività di rappresentanza consiste nell’acquisire documenti parlamentari quali disegni di legge, interrogazioni, fascicoli, al fine di produrre proposte a favore dei consumatori e degli utenti e programmare e organizzare incontri con i deputati, in relazione alle materie di interesse, ponendo attenzione al mondo del consumerismo in generale e delle attività a favore dei soggetti vulnerabili.
I soggetti che intende contattare sono i deputati che sono interessati nel processo di regolamentazione di leggi e decreti relativi alla tutela dei consumatori a 360 °.

AF…FIDATI SOCIETA’ COOPERATIVA ONLUS
La società cooperativa onlus “Af..fidati”, con sede in VIA ROMA n°405, 80057 Sant'Antonio Abate (NA), in persona del rappresentante legale Amendola Francesco, si è accreditata il 21/07/2023 ed accede alle sedi della Camera in persona del sig. Amendola Francesco.
Lo scopo della società è quello di diventare un filo conduttore tra le istituzioni ed i disabili, anziani e loro famiglie, affinché si possano mettere in evidenza problematiche spesso sconosciute. L'attività che intende svolgere è sostenere presso la camera dei deputati iniziative volte a sensibilizzare le istituzioni e creare una sinergia che possa far sentire disabili, anziani e loro famiglie più fiduciosi nelle istituzioni,fornire informazioni, documenti, studi che mettano in luce le reali esigenze e le richieste di tutele e diritti in relazione ai temi legati alle persone con disabilità, ai familiari.

AGESCI-ASSOCIAZIONE GUIDE E SCOUTS CATTOLICI ITALIANI
L’associazione AGESCI, con sede in Piazza Pasquale Paoli, n° 18, 00186 Roma (RM), in persona del rappresentante legale Scoppola Francesco, si è accreditata il 18/07/2023 e accede alle sedi della Camera in persona del sig. Scoppola Francesco.
Attività di rappresentanza in corso: AGESCI è una Associazione giovanile educativa, che si propone di contribuire alla formazione della persona nel tempo libero e nelle attività extra-scolastiche secondo i principi e il metodo dello scautismo ideato da BadenPowell, adattato ai ragazzi e alle ragazze nella realtà sociale italiana di oggi. Svolge, nel rispetto della normativa vigente, in via principale, come attività di interesse generale a favore di associati o di terzi, l’educazione, ai sensi dell’art. 5, comma 1, lettera d del Codice del Terzo settore. In qualità di rete associativa nazionale, l’Associazione svolge, anche attraverso l'utilizzo di strumenti informativi idonei a garantire conoscibilità e trasparenza in favore del pubblico e dei propri associati, attività di coordinamento, tutela, rappresentanza, promozione o supporto degli enti del Terzo settore loro associati e delle loro attività di interesse generale, anche allo scopo di promuoverne ed accrescerne la rappresentatività presso i soggetti istituzionali, come previsto dall’art. 41, comma 1, lettera b del Codice del Terzo settore. Nell’ambito della propria proposta educativa, l’Associazione promuove e cura, a livello nazionale e locale, l’edizione di libri, periodici e altre pubblicazioni. Gli interessi che intende tutelare e rappresentare sono relativi all'educazione non formale, al contrasto alla povertà educativa, al riconoscimento delle pari opportunità (diarchia), alla promozione e allo sviluppo di attività e strumenti volti alla partecipazione attiva alla vita sociale e civile delle ragazze e dei ragazzi, allo sviluppo della diffusione del metodo scout cattolico, allo sviluppo dei valori del volontariato quali principi fondanti della crescita sana nel percorso a cittadino, e ogni interesse relativo ai minori e agli adulti volti all'integrazione e al dialogo interreligioso.

AREA CULTURA
L’associazione Area Cultura, con sede in Via Cogoleto n°62, 00168 Roma (RM), in persona del rappresentante legale Anton Angelica Loredana, si è accreditata il 07/11/2022 e accede alle sedi della Camera in persona della sig.ra Anton Angelica Loredana.
L’attività di rappresentanza consiste nel sostenere e diffondere la ricerca dell’arte in tutte le sue forme, con particolare riguardo verso le discipline della letteratura, della poesia, del teatro, della storia dell’arte e della musica, del cinema e della performance sia da parte degli associati che di compagnie e soggetti esterni. Tramite la pratica, la promozione e la didattica dell’arte intendono partecipare con contributi di carattere culturale e con manifestazioni di carattere ricreativo alla vita della comunità della penisola italiana, fornendo servizi culturali per tutta la collettività, in favore di un dialogo che possa creare un terreno fertile di incontri e di idee. Volta alla pace e alla convivenza, è apolitica, apartitica, anti razzista e laica; contribuire allo sviluppo artistico, culturale e civile dei cittadini e alla sempre più ampia diffusione della democrazia e della solidarietà nei rapporti umani, nonché alla pratica e alla difesa delle libertà civili, individuali e collettive; Organizzare eventi, laboratori, fiere e mercati, conferenze, workshop, corsi di formazione, degustazioni, concorsi, incontri con la stampa, convegni rivolti alla realizzazione dello scopo sociale.; avanzare proposte agli Enti pubblici per promuovere e diffondere le suddette attività; organizzare attività didattiche rivolte agli associati per la ricerca e l’approfondimento delle tematiche inerenti alle attività istituzionali promosse; promozione, diffusione e la pratica di ogni attività culturale, artistica, ricreativa e del tempo libero al fine di favorire i contatti tra Soci e per completare i programmi di formazione, per attuare le iniziative di studio; istituzione di centri estivi ed invernali con finalità culturali, ricreative e del tempo libero; organizzazione e promozione di convegni, congressi, viaggi, corsi, centri di studio e addestramento nel campo educativo, ricreativo e del tempo libero. Area Cultura è libera, apolitica, democratica e autonoma. L’Associazione fa riferimento alla Costituzione dell’Unione Europea del 18 giugno 2004, alla Dichiarazione Universale dei Diritti dell’Uomo approvata nel 1948 dall’O.N.U. e delle libertà fondamentali del Consiglio d’Europa. In particolare per quanto riguarda la tutela dei diritti civili, secondo quanto previsto dal Patto Internazionale sui Diritti Civili e Politici (adottato dall’Assemblea Generale delle Nazioni Unite il 16 dicembre 1966), con particolare riferimento a quanto attinente al diritto all’auto-determinazione dei popoli (art. 1), alla libertà personale e alla libertà di movimento (art. 12), alla libertà di pensiero, coscienza, religione ed espressione (artt. 18 e 19), alla protezione dell’infanzia (art. 24) e, in generale, alla non-discriminazione (art.2).
I soggetti che intende contattare sono i deputati.

Associazione Amici della Grande Russia
L’associazione Amici della grande Russia, con sede in Via Montebello n°69, 00185 Roma (RM), in persona del rappresentante legale Bazarova Yulia, si è accreditata il 03/11/2020 e accede alle sedi della Camera in persona della sig.ra Bazarova Yulia.
L’attività di rappresentanza consiste nella promozione dell'interscambio socioeconomico e culturale tra Italia e Russia, rappresentanza degli interessi diffusi della comunità Russa in Italia e promozione degli accordi economico-commerciali tra i due Paesi, attraverso proposte, richieste, suggerimenti, studi, ricerche, audizioni, eventi, incontri, comunicazioni orali e scritte con i membri del Parlamento.
I soggetti che intende contattare sono i Rappresentanti delle Istituzioni Parlamentari, membri del Parlamento.

Associazione Culturale Esperienza Italia
L’Associazione Culturale Esperienza Italia, con sede in Via Panama n°52, 00198 Roma (RM), in persona del rappresentante legale Torracca Andrea, si è accreditata il 31/01/2024 e accede alle sedi della Camera in persona del sig. Torracca Andrea.
L’Associazione si occupa di armonizzazione normativa: proposizione di nuove norme per l'avvicinamento tra aziende e istituzioni e per la risoluzione delle problematiche delle aziende associate; Sviluppo aree cooperazione tra istituzioni italiane e paesi esteri, nello specifico paesi balcanici e nazioni africane, programmando missioni bilaterali all'estero per lo sviluppo della cooperazione tra istituzioni italiane e istituzioni estere.

ASSOCIAZIONE DI SAN MARTINO ONLUS
L’associazione, con sede in Via Ventiquattro Maggio n°10, 00187 Roma (RM), in persona del rappresentante legale Puzzovio Patrizia, si è accreditata il 03/11/2020 e accede alle sedi della Camera mediante la sig.ra Puzzovio Patrizia.
L'attività principale consiste nella sensibilizzazione sul tema della tutela dei minori, a tutto tondo, minori in stato di abbandono, allontanati dalla famiglia, abusati, attraverso progetti di affido, nuovi standard per case-famiglia, centri di ascolto, tutela tecnologica.

ASSOCIAZIONE L'EDERA
L’Associazione, con sede in Viale Carmelo Bene n°265, 00139 Roma (RM), in persona del rappresentante legale Polini Michele, si è accreditata il 23/09/2020 e accede alle sedi della Camera in persona del sig. Polini Michele.
L’Associazione intende rappresentare gli interessi e le istanze di tutti i soggetti che si riferiscono alla cultura di ispirazione liberal democratica, partecipando e contribuendo attivamente alla formazione ed all'informazione di adeguate misure, mediante la proposta di normative e di legge finalizzate alla realizzazione di tali principi, valori e modelli. Promuovere e far conoscere i principi della libertà, della libera informazione, dell’arte in tutte le sue manifestazioni e forme, della sicurezza, del pensiero filosofico, dell’economia, del pensiero scientifico e tutte le forme di conoscenza ed approfondimento culturale, scientifico, letterario, filosofico. Promuovere e diffondere il pensiero culturale mazziniano e la visione etico politica repubblicana. Promuovere e diffondere i valori del libero pensiero e del vivere civile, dell’integrazione tra i popoli e culture diverse e della solidarietà. Promuovere e diffondere i principi ed i valori tradizionali e culturali italiani ed europei.
I soggetti che intende contattare sono i deputati.

Associazione Progetto Alfa ODV
L’Associazione, con sede in Corso Campano n°22, 80034 Marigliano (NA), in persona del rappresentante legale Riccio Pasquale Antonio, si è accreditata il 22/04/2024 e accede alle sedi della Camera in persona della sig. Riccio Pasquale Antonio.
L'attività intende rappresentare le azioni e le iniziative dell'associazione Progetto Alfa interloquendo con le diverse realtà istituzionali per promuovere la cultura del volontariato, della cooperazione internazionale e delle Nazioni Unite, della tutela del patrimonio culturale, della valorizzazione del servizio civile universale e degli obiettivi dell'AGENDA 2030. Portare il proprio contributo alla discussione e all'emanazione di normative attinenti i settori suddetti.
I soggetti che intende contattare sono i deputati.

 ASSOCIAZIONE VITTIME DEL DOVERE
L’Associazione, con sede in via Correggio n° 59, 20900 Monza (MB), in persona del rappresentante legale Piantadosi Emanuela, si è accreditata il 11/07/2024 e accede alle sedi della Camera mediante la sig.ra Piantadosi Emanuela.
L’Associazione di Volontariato Vittime del Dovere ETS - ODV, fondata nel 2007, è un’organizzazione apartitica e senza fini di lucro, attiva su tutto il territorio nazionale, persegue esclusivamente finalità di solidarietà sociale. È iscritta nel Registro Regionale del Volontariato, Sezione Provinciale di Milano con decreto n. 534/2008 e nel Registro delle Associazioni del Comune di Monza con atto n. 243/2008. Dal 20 agosto 2015 è dotata di personalità giuridica a seguito dell’annotazione presso il Registro della Prefettura di Monza e della Brianza, al numero d’ordine 196, pag. 321 della parte analitica, Vol. I. Dal 27 novembre 2020 è iscritta nell’elenco regionale delle Associazioni Combattentistiche, d’Arma e delle Forze dell’Ordine, con Decreto n.14724 della Direzione Generale Sicurezza di Regione Lombardia. Infine, dal 12 dicembre 2022 l’Associazione risulta regolarmente trasmigrata nel RUNTS, Sezione A, Organizzazioni di volontariato. Secondo lo Statuto la qualifica di socio ordinario è attribuita esclusivamente a vedove, orfani, invalidi e genitori di appartenenti alle Forze dell’Ordine, Forze Armate e Magistratura, caduti o rimasti invalidi nel contrasto alla criminalità̀ comune, alla criminalità̀ organizzata e al terrorismo, affinchè il potere decisionale sulle progettualità e le attività di indirizzo siano prerogativa dei diretti interessati. I soci sostenitori sono coloro che hanno a cuore le tematiche affrontate dall’associazione, ma non hanno potere decisionale. Attualmente le famiglie associate sono circa 500. L’Associazione Vittime del Dovere, opera in modo tenace e concreto affinché sia: • onorata la memoria dei caduti attraverso iniziative che tengano vivo il ricordo • approvata e consolidata una legislazione rispettosa del sacrificio delle Vittime • garantita equa e adeguata tutela alle famiglie dei caduti e degli invalidi • diffusa la cultura della legalità tra i giovani • valorizzato il lavoro svolto quotidianamente da tutti i rappresentanti delle Istituzioni Attraverso l’organizzazione di convegni, seminari, cerimonie commemorative e religiose, spettacoli teatrali, concerti, manifestazioni sportive, la partecipazione ad audizioni parlamentari, a dibattiti e a trasmissioni televisive, la realizzazione di progetti nazionali rivolti alle scuole e alle università, la nostra organizzazione sensibilizza le nuove generazioni al rispetto delle Istituzioni, del prossimo e del bene comune al fine di fare prevenzione e affinché non si ripeta il sacrificio di nuove Vittime del Dovere
I soggetti che intende contattare sono i Capigruppo parlamentari.

ASSORECUPERI- ASSOC.NAZIN.DEG.OPERATORI D.RECUP.E. D.SERV.CO
L’Associazione, con sede in Corso Venezia n°47, 20121 Milano (MI), in persona del rappresentante legale Brembilla Tiziano, si è accreditata il 15/03/2024 e accede alle sedi della Camera in persona del sig. Brembilla Tiziano.
L’attività di rappresentanza in corso consiste nella proposta normativa inerente al recupero/riciclo di rifiuti in generale. Proposta per revisione normativa inerente al trattamento rifiuti per recupero di materia. Proposta per revisione normativa inerente al riciclo di rifiuti per recupero sottoprodotti Proposta per introduzione di norme che agevolano il recupero e il riciclo di rifiuti Proposta per introduzione di norme per il riciclo di rifiuti come combustibili alternativi presso utilizzatori che attualmente utilizzano combustibili fossili Proposta di normativa che preveda agevolazioni o benefici fiscali per chi utilizza materiale riciclato.
I soggetti che intende contattare sono i deputati della Commissione Ambiente e comunque interessati a portare avanti leggi e normative per migliorare il sistema di recupero e riciclo dei rifiuti.

Cassa Nazionale di Previdenza e Assistenza a favore dei Dottori Commercialisti
L’Ente, con sede in via Mantova n°1, 00198 Roma (RM), in persona del rappresentante legale Distilli Stefano, si è accreditata il 07/12/2018 e accede alle sedi della Camera in persona del sig. Distilli Stefano.
L’attività consiste nella previdenza ed assistenza esercitate nei confronti dei propri associati.
I soggetti che intende contattare sono i deputati, presidenti e membri delle Commissioni.

Centro Studi Giuridici Concilianet
Il Centro, con sede in Corso Trieste n°245, 81100 Caserta (CE), in persona del rappresentante legale Ursomando Claudio, si è accreditata il 04/04/2023 e accede alle sedi della Camera in persona del sig. Ursomando Claudio.
L'interesse del Centro Studi Giuridici Concilianet, Organismo di Mediazione ed Ente di formazione riconosciuto dal Ministero della Giustizia, è quello di dialogare con le varie forze politiche al fine di promuovere innovazioni e proposte concrete per lo sviluppo della mediazione civile e commerciale ADR in Italia come strumento alternativo alle controversie giudiziarie, così da offrire uno snellimento del contenzioso giudiziario in Italia, e disciplinare e regolamentare la nuova figura professionale del mediatore civile.
I soggetti che intende contattare sono i deputati.

CONFAD COORDINAMENTO NAZIONALE FAMIGLIE CON DISABILITA'
Il Confad, con sede in via Trieste n°110/D, 43122 Parma (PR), in persona del rappresentante legale Chiarini Alessandro, si è accreditata il 26/11/2020 e accede alle sedi della Camera in persona del sig. Chiarini Alessandro.
L’attività consiste nel fornire informazioni, documenti, studi che mettano in luce le reali esigenze e le richieste di tutele e diritti in relazione ai temi legati alle persone con disabilità, ai caregiver familiari, ai siblings e, più ampiamente, alle famiglie con disabilità.
I soggetti che intende contattare sono la Presidenza della Camera dei deputati, conferenza dei presidenti di gruppo, commissioni, deputati.

Equilibrium S.r.l.
La società, con sede in Foro Buonaparte n°12, 20121 Milano (MI), in persona del rappresentante legale Piccatti Loredana, si è accreditata in data 08/04/2021, ed accede alle sedi della Camera in persona del sig. Maulucci Marco e della sig.ra Orefice Donatella.
Equilibrium Srl opera in materia di giustizia alternativa come Organismo di Mediazione, Camera Arbitrale e sede conciliativa in materia di energia, gas, idrico e telecomunicazioni.
I soggetti che intende contattare sono i deputati operanti in materie giuridiche – politiche, economiche, internazionali - estero – ambiente.

Essere una soluzione srls
La società, con sede in Via Pietro Farini 21 n°3711991380, 05100 Terni (TR), in persona del rappresentante legale Lupatelli Yari, si è accreditata in data 17/11/2021, ed accede alle sedi della Camera in persona del la sig.ra Lupatelli Yari.
Essere una soluzione srls si occupa dei doveri e dei diritti dei soggetti disabili, delle loro famiglie e di quelli in stato di bisogno.
I soggetti che intende contattare sono i Deputati.

Faro Giuridico
L’Ente, con sede in Via Cinquantenario n°8, 24044 Dalmine (BG), in persona del rappresentante legale 
Bonaiti Vanessa, si è accreditata in data 17/05/2023, ed accede alle sedi della Camera in persona della sig.ra Bonaiti vanessa e della sig.ra Cortinovis Emanuela.
L’attività di rappresentanza consiste nel collaborare alla realizzazione di attività a favore degli alunni, dei docenti e delle famiglie finalizzate alla prevenzione ed al contrasto del bullismo e del cyberbullismo. Promuovere attività sul territorio finalizzate alla conoscenza dell'educazione civica, dei principi del diritto e delle regole/normative giuridiche fondamentali.
I soggetti che intende contattare sono i Deputati.

FONDAZIONE ENEF IMPRESA SOCIALE
La Fondazione, con sede in Via Milazzo n°74/A, 04100 Latina (LT), in persona del rappresentante legale sig. Ponticelli Marco, si è accreditata in data 30/11/2022, ed accede alle sedi della Camera in persona del sig. Ponticelli Gianmarco.
L’attività di rappresentanza in corso consiste nella presentazione di domande di incontro, proposte, richieste studi, ricerche, analisi e documenti, anche mediante procedure digitali e di ogni altra attività volta a contribuire alla formazione delle decisioni pubbliche nel campo dell'educazione, istruzione, formazione professionale, dei servizi per il lavoro e politiche attive per il lavoro, del patrimonio culturale e turistico, dell'internazionalizzazione ed integrazione sociale e Terzo Settore.
I soggetti che intende contattare sono i deputati della Camera e rappresentanti delle attività parlamentari, Assemblee, Giunte, Commissioni ed altri organi parlamentari.

FONDAZIONE ERIFO IMPRESA SOCIALE
La Fondazione, con sede in Cir.ne Nomentana 402 n°402, 00162 Roma (RM), in persona del rappresentante legale sig. D’Alessandro Giovanna, si è accreditata in data 22/03/2024, ed accede alle sedi della Camera in persona della sig.ra D’Alessandro Giovanna. 
La finalità della rappresentanza di interessi, agita da Fondazione ERIFO impresa sociale, nella persona del Presidente, nasce dalla volontà di voler contribuire con proposte, esperienze, studi e ricerche all’azione del decisore pubblico, per favorire l'innalzamento della qualità ed dell’attrattività del sistema di istruzione, formazione continua e professionale, nonché dei servizi per il lavoro, facendo leva anche sul rafforzamento operativo e metodologico del Sistema nazionale di certificazione delle competenze formali, non formali e informali, con idee e stimoli che facilitino l’individuazione di policy tese a facilitare e promuovere: la trasparenza e il riconoscimento delle competenze e delle qualifiche, il trasferimento di crediti, la garanzia della qualità, nonché la convalida dell'apprendimento (F/NF/IF), attraverso azioni di orientamento specialistico che accompagnano la persona lungo l’intero arco della vita.
I soggetti che intende contattare sono i deputati della Camera.

Fondazione Museo Nazionale della Scienza e della Tecnologia Leonardo da Vinci
La società Fondazione Museo Nazionale della Scienza e della Tecnologia Leonardo da Vinci, con sede in via San Vittore, 21, 20123, Milano (MI), in persona del rappresentante legale Ornaghi Lorenzo, si è accreditata il 09/04/2019 e accede alle sedi della Camera in persona del sig. Occhipinti Simone.
La Fondazione Museo Nazionale della Scienza e della Tecnologia Leonardo da Vinci, costituita ai sensi dell'art. 4 d.lgs. 20 luglio 1999 n. 258, persegue le seguenti finalità statutarie: - promuovere, diffondere e rendere accessibile la cultura tecnico-scientifica in tutte le sue manifestazioni, implicazioni, interazioni con altri settori del sapere e con la società; - porsi quale laboratorio di incontro, confronto e collaborazione tra il mondo della ricerca, della produzione, i cittadini, le istituzioni, la scuola, gli altri musei sui temi tecnico-scientifici di interesse e di dibattito comune; - compiere ricerche, acquisite, conservare, interpretare, rendere accessibile e comunicare le testimonianze materiale e immateriali della scienza, della tecnologia e dell’industria; - fare ricerca e sviluppare metodologie, strumenti e attività di tipo educativo per il coinvolgimento e la partecipazione di pubblici diversi, in particolare delle nuove generazioni, in esperienze di apprendimento e percorsi formativi sui temi della scienza, della tecnologia e del loro ruolo nella società e nella vita quotidiana; - studiare, indagare, interpretare, comunicare nel mondo l’opera di Leonardo da Vinci ingegnere nel contesto storico e sociale dell’epoca, le relazioni con la natura e l’arte, l’eredità del suo metodo di ricerca anche nella società contemporanea. Si intende realizzare l'attività attraverso proposte, richieste, suggerimenti, studi, ricerche, analisi e qualsivoglia altra iniziativa.

Fondazione Power Personality Disorder – ONLUS
La società Fondazione Power Personality Disorder – ONLUS, con sede in via Paola Falconieri, 84, 00152, Roma (RM), in persona del rappresentante legale Gilberta Alpa, si è accreditata il 03/04/2018 e accede alle sedi della Camera in persona del sig. Alessandro Alongi.
La Fondazione, che non ha scopo di lucro, persegue esclusivamente finalità di solidarietà sociale a carattere scientifico nei seguenti settori: a) studio e ricerca per la prevenzione e la terapia della "power personality disorder", da un punto di vista psicologico e psichiatrico, nonché politico e morale; b) promozione degli studi e della ricerca scientifica innovativa nei settori psicologici, psichiatrici e sociali per lo studio della "power personality disorder" in conformità con il DSM V riconosciuto dalla comunità scientifica internazionale, per lo studio della psicopolitica e dei diritti umani; c) istruzione e formazione nei settori di psicologia, psicoterapia, psichiatria sociale e scienze umane.

Gay Center/ Gay Help Line
La società Gay Center/ Gay Help Line, con sede in via Nicola Zabaglia, 14, 00153, Roma (RM), in persona del rappresentante legale Fabrizio Marrazzo, si è accreditata il 18/09/2023 e accede alle sedi della Camera in persona del proprio rappresentante legale e del sig. Fabrizio Sorbara.
La società intende contattare i deputati e le deputate per sensibilizzarle sulle proposte di legge inerenti i Diritti civili per le persone LGBT+ (Lesbiche, Gay, Bisex e Trans) e sulle Tematiche Giovanili, Lavoro, Sport, e tematiche dell'inclusione, considerando l'intersezionalità delle persone LGBT+ in tutte le sfere sociali.

ILA Giustizia ADR
La società ILA Giustizia ADR, con sede in via del Gambero, 30, 00187, Roma (RM), in persona del rappresentante legale Pietro Paolo Chiofalo, si è accreditata il 15/11/2018 e accede alle sedi della Camera in persona del proprio rappresentante e della sig.ra Jasna Geric.
La società intende svolgere attività di rappresentanza nel settore della Giustizia Civile Alternativa e delle negoziazioni

In-Formazione
La società In-Formazione, con sede in via Sicilia, 14, 87074, Rocca Imperiale (CS), in persona del rappresentante legale Rocco Gentile, si è accreditata il 18/09/2023 e accede alle sedi della Camera in persona del proprio rappresentante legale.
La società svolge un'attività edizione di libri e testi e pubblicazione di giornali e riviste. Promuove convegni, manifestazioni, seminari, dibattiti e ricerche. Fa formazione e comunicazione e stipula convenzioni con soggetti privati per la fornitura dei propri servizi. IN-Formazione vuole portare all'attenzione del decisore pubblico soprattutto l'importanza di politiche volte allo sviluppo del meridione nell'ambito della cultura, del lavoro, dell'istruzione e delle infrastrutture.

INCLUSION HUB-OS.PER.DI. Osservatorio Permanente sulla Disabilità
La società INCLUSION HUB-OS.PER.DI. Osservatorio Permanente sulla Disabilità, con sede in via Anfiteatro, 5, 74123, Taranto (TA), in persona del rappresentante legale Domenica Leone, si è accreditata il 31/01/2024 e accede alle sedi della Camera in persona del proprio rappresentante e del sig. Guido Putignano.
La società sulla condizione di vita e relazione delle persone con disabilità, ispirato dalla legge del 3 marzo 2009, n. 18: - si configura come un organismo privato la cui Mission è rappresentata da una parola, a volte abusata, ma di importantissimo riferimento: FUTURO: inclusivo e accessibile; - propone l'innovazione sulla disabilità per un mondo più equo sotto più aspetti da quello istituzionale e normativo, a quello legale e sociologico fino a quello tecnologico; - promuove in ogni luogo sia esso istituzionale, cosi come all'interno di realtà pubbliche e private, oltre che su ogni tipo di media, un mondo senza barriere che si rivelano un ostacolo alla partecipazione e al coinvolgimento di tutti ad una vita inclusiva ed aperta ad esperienze e crescita; - persegue una dimensione di sensibilizzazione e coinvolgimento territoriale a tutto tondo al fine di definire un modello univoco e condiviso di società inclusiva ed accessibile che si dimostri fluida nella sua configurazione e capace di integrare ogni tipo di diversità e diversa abilità sia essa cognitiva quanto fisica che sensoriale. L'INCLUSION HUB - OSSERVATORIO sulla condizione di vita e relazione delle persone con disabilità è un'associazione del Terzo Settore che vuole affrontare sfide finora lasciate a priorità più basse, andando a proporre soluzioni innovative basate sulla co-progettazione che siano inclusive, accessibili e sicuramente migliori di quelle che attualmente sono poste in essere.

ISTITUTO BUON SAMARITANO ASSOCIAZIONE SPORTIVA DILETTANTISTICA, CULTURALE E DI PROMOZIONE SOCIALE
La società ISTITUTO BUON SAMARITANO ASSOCIAZIONE SPORTIVA DILETTANTISTICA, CULTURALE E DI PROMOZIONE SOCIALE, con sede in via Amedeo, 233A, 76125, Trani (BT), in persona del rappresentante legale Francesco Barile, si è accreditata il 09/07/2019 e accede alle sedi della Camera in persona del proprio rappresentante legale.
La società svolge attività di rappresentanza di interessi nel settore sportivo, culturale e della promozione sociale.

NIAPAC ITALIA
La società NIAPAC ITALIA, con sede in via Giacinto Carini, 40, 00152, Roma (RM), in persona del rappresentante legale Vincenzo Maria Naschi, si è accreditata il 18/03/2019 e accede alle sedi della Camera in persona del proprio rappresentante legale.
Il comitato rappresenta, tutela e promuove i legittimi comuni interessi dei propri promotori attraverso l'acquisizione di documenti parlamentari, il monitoraggio dell'attività legislativa e la conseguente elaborazione di programmi e progetti per lo sviluppo dell'attività del Comitato stesso con particolare riguardo alle attività produttive, del turismo e gli scambi commerciali con il Nord America.

Progest Servizi S.r.l.
La società Progest Servizi S.r.l., con sede in via Mameli, 11, 37126, Verona (VR), in persona del rappresentante legale Fabio Felicini, si è accreditata il 21/07/2023 e accede alle sedi della Camera in persona del proprio rappresentante legale.
La società è un Organismo di Mediazione ex DLGS 28/2010 iscritto al Registro Ministero della Giustizia n.1048 e siamo interessati alla massima funzionalità del servizio di giustizia che siamo chiamati a rendere. Siamo altresì Camera Arbitrale per la gestione dell'arbitrato amministrato. I nostri contatti sono quindi finalizzati a far conoscere le problematiche ai membri della Commissione di Giustizia della Camera per il miglior successo dell'istituto.

PROMOZIONE ITALIA APS
La società PROMOZIONE ITALIA APS, con sede in vico Alfa, 2, 89017, San Giorgio Morgeto (RC), in persona del rappresentante legale Pasquale Ciurleo, si è accreditata il 01/06/2021 e accede alle sedi della Camera in persona del proprio rappresentante legale e del sig. Edoardo Zannoli.
L'attività di interesse che si intende espletare riguarda il mondo associazionistico e del Terzo Settore in riferimento ad attività di interesse di promozione dei beni materiali ed immateriali italiani. L'Associazione Promozione ITalia ETS, dal 12 maggio 2021, è stata riconosciuta quale Ente titolare di Servizio Civile Universale dal Dipartimento delle Politiche Giovanili e del Servizio Civile Universale e concentrerà le proprie attività alla tutela e alla crescita dei giovani che vorranno cimentarsi nella nobile esperienza del Servizio Civile. Dunque, l'attività di rappresentanza di interessi sarà rivolta alla: promozione e tutela dei beni materiali ed immateriali, promozione attività di tutela e salvaguardia della cultura italiana, promozione turistica e ambientale, valori di Servizio Civile Universale, cultura della legalità, accoglienza umanitaria.

Rotary International
La società Rotary International, con sede in via Ratisbona, 15, 39042, Bressanone (BZ), in persona del rappresentante legale Riccardo De Paola, si è accreditata il 21/11/2018 e accede alle sedi della Camera in persona del proprio rappresentante legale.
La società intende rappresentare le attivitá e le potenzialitá dell’associazione, interloquendo con le diverse realtá istituzionali, per la stipula di accordi, intese, protocolli, volti a determinare le modalitá di esecuzione delle diverse attivitá nei vari settori della comunitá. Dalla cultura alla sanitá, dallambiente all’istruzione, ed in ogni altro settore ritenuto utile ed opportuno. Creare sinergie e coordinamenti di intervento. Determinare e discutere normative e regolamenti del settore.

STATI GENERALI DEL PATRIMONIO ITALIANO
La società STATI GENERALI DEL PATRIMONIO ITALIANO, con sede in via della Luce, 43, 00153, Roma (RM), in persona del rappresentante legale Giuseppe Drogo Inglese, si è accreditata il 18/04/2023 e accede alle sedi della Camera in persona del proprio rappresentante legale e della sig.ra Roberta Caragnano.
La società, ai sensi dell'articolo 111 del d.lgs. 42/2004 collabora, concorre e partecipa alla valorizzazione dei beni e del patrimonio culturale.
