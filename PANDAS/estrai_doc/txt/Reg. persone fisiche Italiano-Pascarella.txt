Camera dei deputati
Registro delle persone fisiche rappresentanti di interessi

Italiano Marco
Italiano Marco, domiciliato professionalmente in via degli Scipioni, 132, 00192, Roma (RM), è rappresentante di interessi per la “Juniper Networks” dal 01/08/2023. Come consulente sulle relazioni istituzionali per Juniper Networks è interessato a dialogare, per conto dell’azienda, con tutti i membri della Camera dei deputati che si occupano, a vario titolo, della Trasformazione digitale e dell'innovazione tecnologica in Italia.

Lattanzio Onofrio
Lattanzio Onofrio, domiciliato professionalmente in via Montenegro, 13, 70122, Bari (BA), è rappresentante degli interessi per la “CONSIS s. cons. s.r.l., CITTA’ SERVIZI SRL” dall’11/07/2023. Città Servizi è una società di capitali che opera nel settore dell’automotiva in stretta relazione con le problematiche afferenti alla mobilità sostenibile, al terzo settore, alla disabilità, all'istruzione, al welfare, all'innovazione tecnologica ed alla logistica. Pertanto, rappresenta gli interessi di città servizi occupandosi delle materie strettamente connesse alle attività innanzi indicate.

Longobardi Gerardo
Longobardi Gerardo, domiciliato professionalmente in via Palmentiello, 6, 80057, Sant’Antonio Abate (NA), è rappresentante di interessi per la “FORUM HOTELS INVESTMENTS SRL”, per la “PERFORMANCE SRL”, per la “OFFICINE TECNOSERVICE SRL” e per la “CERTFORM SRL”, per le quali si è accreditato il 15/12/2022. Si occupa di: - monitoraggio legislativo in materia di fiscalità di impresa, agevolazioni contributive, sovvenzionamenti ed incentivi volti a migliorare e consolidare lo sviluppo delle imprese; - promozione di iniziative e proposte incentrate sullo sviluppo dell’Industria 4.0 e dell’Economia Circolare; - monitoraggio delle iniziative riguardanti la promozione ed il consolidamento del Made in Italy; - monitoraggio legislativo e delle iniziative riguardanti le misure destinate alle imprese previste nel PNRR.

Marchese Angela
Marchese Angela, domiciliata professionalmente in via Pian di Sco, 26, 00139, Roma (RM), è rappresentante di interessi per la “ANCCA”, per la quale si è accreditato il 25/05/2021. ANCCA è l’Associazione dei principali fornitori di servizi di contabilizzazione dell’acqua e riscaldamento nei condominii che si avvale di una maturata esperienza nel settore riconosciuta a livello internazionale. Si intende contattare i deputati direttamente o indirettamente coinvolti nella materia di rappresentanza e/o che abbiano dimostrato interesse anche attraverso stampa o studi specialistici.

Marziali Andrea
Marziali Andrea, domiciliato professionalmente in Bordo Orbedan, 49, 63836, Monte Vidon Corrado (FM), è rappresentante di interessi per la “Pharma&Food Consulting Srl” per la quale si è accreditato il 27/09/2023. Pharma & Food Consulting Srl è una PMI Innovativa ed uno Spin-Off dell’Università di Camerino (MC). Sin dal 2015, anno della sua fondazione, è attiva nella ricerca scientifica in ambito farmaceutico e nutraceutico, pervenendo all’ottenimento di due brevetti internazionali. Supporta le imprese, in modo particolare le medio-piccole, in progetti di ricerca e sviluppo in ambito farmaceutico, nutraceutico ed alimentare, fornendo una consulenza altamente specialistica e calibrata alle congrue e ponderate capacità econonico-finanziarie dell’azienda committente. Si intende portare all'attenzione dei deputati i legittimi interessi della Società relativamente agli atti legislativi, di indirizzo e controllo e alle attività di indagine, inchiesta e conoscitive di interesse. In modo particolare il perseguimento di condizioni che favoriscano la ricerca scientifica per mezzo degli Spin-Off Universitari, permettendo a questi di superare gli ostacoli di natura finanziaria che ne impediscono sovente un cammino spedito se non, addirittura, l’abbandono del progetto originario. Per poter attrarre capitali privati si devono raggiungere stadi del progetto di ricerca per i quali si necessitano significativi mezzi finanziari. L’attività di rappresentanza di interessi è svolta tramite incontri diretti con i deputati, ovvero invio di documentazione volta a portare all'attenzione del legislatore le posizioni della Società affinché nell'ambito del processo decisionale siano tenuti in considerazione i diversi interessi coinvolti.

Melillo Alfredo Giovanni Pietro
Melillo Alfredo Giovanni Pietro, domiciliato professionalmente in via Pallanza, 6, 20125, Milano (MI), è rappresentante di interessi dal 28/06/2023. È libero professionista iscritto all'albo speciale dei revisori dei conti ex art.13 l.r.4/08/2008 della Regione Lazio, si occupa di revisione contabile e valutazione dei progetti di ricerca ed innovazione sui bandi Por fesr, bandi UE e svolge inoltre attività di ingegneria finanziaria e di creazione di business plan su leggi agevolative regionali, nazionali ed internazionali, fondi di garanzia, microcredito, fondi Bei fondi por Fesr, fondi Fse ,fondi Sie. Fa parte della categoria dei liberi professionisti .Per la sua attività ha delle idee migliorative che potrebbero essere trasformate in disegni di legge. Svolge già attività di relazioni istituzionali e di rappresentanza di interessi presso altri decisori pubblici sempre per portare avanti la sua attività. Intende portare avanti anche qui alcune proposte migliorative per la sua attività. In tale ottica svolge incontri, prepara documenti, oltre ad inviare email. L'obiettivo dell'attività di rappresentanza è quello di rendere note le posizioni e le esigenze del soggetto interessato all'attività della Camera, al fine di far prendere posizioni migliorative nel processo decisionale sulla mia attività dai parlamentari e dalle commissioni parlamentari competenti. Le tematiche sviluppate sono quelle inerenti all’ambito della finanza agevolata per la sua attività. Nell'ambito della sua attività intendo contattare i parlamentari delle diverse Commissioni, sulla base dell'interesse rappresentato. Le Commissioni di particolare interesse, al momento, sono: V Commissione Bilancio, VI Commissione Finanze, X Commissione Attività Produttive, XI Commissione Lavoro, XIV Commissione Politiche Ue. Qualunque deputato che dimostri attraverso la propria attività legislativa nonché attraverso atti di comunicazione anche extra moenia (come ad esempio comunicati alla stampa e agli organi di informazione) di avere interesse nelle materie di competenza della sua attività e per tali intendendosi i relatori dei provvedimenti legislativi di interesse nonché ogni deputato che sul relativo tema sia firmatario - a titolo esemplificativo e non esaustivo - di interrogazioni, interpellanze, mozioni, ordini del giorno, emendamenti e sub-emendamenti. Presidenza della Camera, Ufficio di Presidenza, Assemblea, Commissioni, Giunte, singoli deputati.

Menditto Vincenzo 
Menditto Vincenzo, domiciliato professionalmente in via Napoli, 22, Casagiove (CE), è rappresentante di interessi dal 12/12/2023 sul tema delle competenze concorrenti delle professioni di Tecnico della Prevenzione nell'ambiente e nei Luoghi di Lavoro (competenze definite dal DM 58/97) e degli ingegneri (RD 2537/25 e DPR 328/2001) ai fini di una riforma che comprenda entrambe le professioni. L'interesse consegue la sua attività di ingegnere iscritto alla sez. A dell'ordine degli ingegneri della provincia di Caserta con il n. 3907, nonché di Tecnico della Prevenzione svolta presso l'ASL di Caserta, essendo iscritto all'ordine dei tecnici sanitari di radiologia medica e delle professioni sanitarie tecniche, della riabilitazione e della prevenzione delle province di Napoli, Caserta, Benevento e Avellino.

Morrone Gennaro Daniele
Morrone Gennaro Daniele, domiciliato professionalmente in via Marianopoli, 23, 00133, Roma (RM), è rappresentante di interessi per la “EP Produzione” dal 29/03/2017 sul tema della produzione di energia da fonte termoelettrica, allo scopo di interloquire con i componenti delle commissioni Ambiente, Attività produttive, Lavoro, Politiche UE, Segreterie delle commissioni e gruppi parlamentari.

Novi Giuseppe
Novi Giuseppe, domiciliato professionalmente in via Generale Gennaro Niglio, 10, 84012, Angri (SA), è rappresentante degli interessi per l’“Istituto Nazionale Arte Cultura Spettacolo”, per il quale è accreditato dal 28/04/2022. L'I.N.A.C.S. (Istituto Nazionale Arte Cultura Spettacolo) rappresenta imprenditori, soci ed associazioni operanti nei vasti settori dell’Arte, della Cultura e dello Spettacolo (dalla musica alla danza, dalla promozione territoriale allo spettacolo popolare e/o viaggiante, ecc...). Per tutti questi soggetti svolge la funzione di ente rappresentativo degli interessi.

Palermo Di Meo Giovanna
Palermo Di Meo Giovanna, domiciliata professionalmente in via Vicinale Olivetone, 3, 86077, Pozzilli (IS), è rappresentante degli interessi dal 22/02/2021. In qualità di commercialista iscritta all'Ordine dei Commercialisti ed Esperti Contabili di Isernia, l'interesse della Palermo è quello di dialogare con le forze politiche nell'interesse di promuovere alcune istanze a favore della categoria particolarmente in merito al tema delle quote di genere e al tema delle specializzazioni oggi oggetto di ampia discussione sia a livello territoriale sia a livello nazionale.

Panfili Ronaldo
Panfili Ronaldo, domiciliato professionalmente in via Duca degli Abruzzi, 11, 67055, Gioia dei Marsi (AQ), è rappresentante di interessi per l’associazione “Borgo Fattoria Didattica”, per la quale si è accreditata il 16/02/2018. L’attività di lobbying concerne in particolare il tratturo che, dalla città romana di Alba Fucens -Avezzano (AQ), portava le greggi dall'Abruzzo a Roma ("via" Tagliacozzo, Carsoli ...) per raggiungere il litorale Tirreno di Ostia. Nell'ambito della propria attività intende contattare i parlamentari delle diverse Commissioni, sulla base dell'interesse rappresentato. Le Commissioni di particolare interesse, al momento, sono: tutte le commissioni e ogni deputato che sul relativo tema sia firmatario - a titolo esemplificativo e non esaustivo - di interrogazioni, interpellanze, mozioni, ordini del giorno, emendamenti e sub-emendamenti. Presidenza, Ufficio di Presidenza, Collegio dei Questori, Assemblea, Commissioni, Giunte, deputati.

Panno Ubaldo 
Panno Ubaldo, domiciliato professionalmente in via Panebianco, 231, 87100, Cosenza (CS), è rappresentante degli interessi dal 14/11/2022. Quale dottore commercialista intende approfondire le politiche e gli strumenti finalizzati alla internazionalizzazione delle imprese italiane ed in particolare finanziamenti agevolati per la realizzazione di studi prefattibilità e fattibilità collegati ad investimenti italiani all'estero e finanziamenti per la realizzazione di programmi di investimento tramite apertura di sedi all'estero.

Paratore Luisa
Paratore Luisa, domiciliata professionalmente in via Singen, 20, 00070, Pomezia (RM), è rappresentante di interessi per la “ONE TO ONE SRL” e per la “Noi per Voi associazione di volontariato” dal 07/12/2018. L'associazione di volontariato 'Noi per Voi' svolge attività nel settore dell'assistenza alla persona e tutela dei propri diritti nei vari ambiti dell'agire umano. Cardine dell'Associazione è la 'promozione della salute', un processo che metta in grado le persone di aumentare il controllo sulla propria salute al fine di raggiungere uno stato di completo benessere. Fondamentale, a tal fine, è un'azione coordinata da parte di tutti i soggetti coinvolti settore sanitario, settori sociali ed economici, O.N.G. ed organizzazioni di volontariato, autorità pubbliche, industria e mezzi di comunicazione di massa. Essa porrà in essere una molteplicità di iniziative: assistenza alle persone che si trovano in difficoltà psico/fisica, anziani, minori in stato di disagio; organizzazione di corsi di aggiornamento professionale e non, studi e ricerche, utilizzo 'consapevole' dei social network, corsi di lingua italiana e straniera; incentivazione e uso di piattaforme telematiche e di telemedicina per l'accesso alla diagnosi ed alla cura; iniziative di carattere culturale, artistico e di animazione sociale. Come da mandato conferito, ed in linea con lo statuto dell'associazione, si cercherà di aiutare l'associazione ed i propri iscritti a trovare, anche attraverso questo mezzo, la soluzione alle criticità palesate. Si evidenzia che gli iscritti sono per lo più disabili e malati.

Pascarella Gianluca
Pascarella Gianluca, domiciliato professionalmente in via San Cassiano, 10, 81016, San Potito Sannitico (CE), è rappresentante di interessi per lo “Studio Tecnico Santangelo”, per il quale è accreditato dal 07/05/2019. Gli interessi rappresentati per conto dello Studio Tecnico mandante sono l’attività di promozione, tutela, valorizzazione propria, delle imprese e dei professionisti clienti che operano nel campo normativo del Codice degli Appalti, attraverso l’analisi ed il miglioramento del processo di normazione del settore di riferimento; l’attività e la biblioteca normativa del Codice degli Appalti e del settore delle costruzioni e dei servizi è molto amplia. Norme di progetto, di prodotto, di processo, di installazione e messa in opera, di controllo e verifica, di qualifica degli operatori, norme di disciplina dell’assegnazione di lavori e servizi, di sicurezza, di tutela dell’ambiente, etc; molte sono le norme citate o richiamate nelle Leggi. È in questo contesto che si inserisce l’attività di rappresentanza con l’obiettivo di rendere più efficace ed efficiente l’attività di normazione e regolazione del settore. In particolare : C.I.L. (Comunicazione Inizio Lavori), D.I.A. (Denunce di Inizio Attività), S.C.I.A. (Segnalazioni Certificate Inizio Attività), e Permessi di Costruire per l’ottenimento dei titoli abilitativi all’esecuzione di opere edilizie; Progettazione ai sensi dell'art. 95 del d.lgs. 50/2016 e smi (OEPV) Codice degli Appalti e progettazione europea; Progettazione e direzione lavori per nuove costruzioni civili, rurali e produttive; Progettazione e direzione lavori per manutenzioni ordinarie, manutenzioni straordinarie, ristrutturazioni, risanamenti e ampliamento di edifici in muratura o cemento armato; Recupero estetico e strutturale di edifici condominiali; Progettazione e coordinazione della “Sicurezza Cantieri” di cui ai d.lgs 81/2008; Rilievi plano-altimetrici finalizzati alla formazione di cartografie; Redazione di tipi mappali per inserimento o aggiornamento in mappa di edifici; Redazione di tipi di frazionamento; Redazione di pratiche catastali per accatastamento di nuove costruzioni o di variazioni immobiliari; Redazione di stime e perizie; Redazione di tabelle millesimali; Redazione e definizione di istanze di condono edilizio; Attestazioni di Prestazione Energetica (A.P.E.). Incontri con membri ed organi della Camera per rappresentare posizioni e interessi nei settori di riferimento, come sopra specificato, in cui opera la realtà rappresentata.
