Camera dei deputati
Registro delle persone giuridiche rappresentanti di interessi.
Associazioni di consumatori riconosciute ai sensi dell’art. 137 del Codice del consumo

ADICU – Associazione a Difesa dei Consumatori e degli Utenti aps
L’associazione ADICU – Associazione a Difesa dei Consumatori e degli Utenti aps, con sede in via Val Varaita, 8, 00141, Roma (RM), in persona del rappresentante legale Camillo Bernardini, si è accreditata il 25/10/2021 e accede alle sedi della Camera in persona del proprio rappresentante legale e della sig.ra Dalila Loiacono. L’associazione intende realizzare le seguenti attività: 1) acquisire documenti parlamentari quali disegni di legge, interrogazioni, fascicoli delle proposte emendate, documenti dei servizi studi, ecc. al fine di produrre proposte a favore legislative a favore dei consumatori e degli utenti; 2) programmare e organizzare incontri con i deputati ed i funzionari parlamentari in relazione alle materie di interesse, ponendo particolare attenzione al mondo del recupero crediti e a quello consumeristico più in generale.

U.DI.CON. UNIONE PER LA DIFESA DEI CONSUMATORI APS
L’associazione U.DI.CON. UNIONE PER LA DIFESA DEI CONSUMATORI APS, con sede in via Santa Croce in Gerusalemme, 63, 00185, Roma (RM), in persona del rappresentante legale Martina Donini, si è accreditata il 16/06/2023 e accede alle sedi della Camera in persona del sig. Fabrizio Ciliberto e del sig. Angelo Laterza. L’associazione ha come principale scopo statutario la tutela dei diritti dei cittadini, quali consumatori e utenti. Tali diritti sono: il diritto alla salute, alla sicurezza e qualità dei prodotti e dei servizi, il diritto all’informazione ed alla corretta pubblicità, all’educazione al consumo, alla correttezza dei contratti, all’erogazione di servizi pubblici efficienti. La mission dell’associazione è la difesa di quei consumatori che ricoprono, nella società, una posizione di debolezza negoziale e di asimmetria informativa. Tali soggetti vanno rappresentati presso gli organismi pubblici e società private, erogatori di servizi e fornitori di beni. L’arma dell’associazione dei consumatori è l’informazione del cittadino, attraverso pubblicazioni, rassegne stampe, opuscoli cartacei e on-line. L’associazione è convinta del fatto che la consapevolezza dei propri diritti (e doveri) possa portare i soggetti ad agire in modo più conveniente nel rapporto di consumo.
