Camera dei deputati
Registro dei rappresentati di interesse

Soggetti specializzati nella rappresentanza professionale di interessi di terzi

AC HOLDING SRL
La società, con sede in Via Nazario Sauro 3 n°3, 43121 Parma (PR) , nella persona del rappresentante legale Cenicola Angelo, si è accreditata in data 26/10/2023, opera per gli interessi di Bee4energy S.r.l. ed accede alle sedi della Camera nelle persone di Cenicola Angelo, Falasca Camillo Piero. 
L’AC Holding S.r.l. mira alla promozione delle politiche di sostenibilità ambientale ed energetica, alla tutela della concorrenza e alla semplificazione burocratica , al dialogo tra istituzioni pubbliche e comunità locali in materia di investimenti nella produzione e nella efficienza energetica.

ALFA MANAGEMENT
La società, con sede in Stradello Barca n°20, 41126 Modena (MO), nella persona del rappresentante legale Torrini Simone,  si è accreditata in data 12/09/2019, opera per gli interessi di CERTEKNO SRL ed accede alle sedi della Camera nelle persone di Giacobazzi Piergiulio, Torrini Simone.
Alfa Management monitora i settori ritenuti strategici per l'azienda rappresentata CERTEKNO S.r.l.. Nello specifico servizi legati al settore ceramico e affini in merito alla produzione di campionature prodotte anche per grossi marchi del territorio, ma anche allestimenti per eventi fieristici nazionali ed internazionali. Tutto ciò con uno sguardo ai costi delle materie prime ma anche all'impatto dei costi energetici.


Alé Comunicazione S.r.l.
La società, con sede in via Giovanni Nicotera n°29, 00195 Roma (RM), nella persona del rappresentante legale Hassan Robert,  si è accreditata in data 25/09/2020, opera per gli interessi di… ed accede alle sedi della Camera nelle persone di Hassan Robert.

APCO Worldwide
La società, con sede in Piazza dei Caprettari n°70, 00186 Roma (RM), nella persona del rappresentante legale Compostella Paolo, si è accreditata in data 15/05/2019 con data termine attività 31/12/2024, opera per gli interessi di GS S.p.A. ed accede alle sedi della Camera nelle persone di Cima Francesca, Rubello Valeria.
GS S.p.A. (anche denominata Carrefour Italia) opera nel settore della grande distribuzione in Italia con una rete multi-formato di punti vendita in diverse regioni, di cui numerosi in franchising, nonché con servizi di spesa online e un approccio omnicanale in continuo sviluppo. Leader del franchising nella GDO italiana, l'azienda è focalizzata alla promozione del Made in Italy, della piccola e media imprenditoria dalla sostenibilità alimentare, ambientale e sociale. APCO Worldwide rappresenta e promuove i legittimi interessi di Carrefour Italia mediante presentazione di contenuti, strategie, programmi e progetti; illustrazione di documenti, position paper sui temi di interesse legittimo della società, anche attraverso l'organizzazione e lo svolgimento di incontri preparatori o di approfondimento sui temi di interesse della società.

Auranto S.r.l.
La società, con sede in Via Cennano 31, 52025 Montevarchi (AR) , nella persona del rappresentante legale Benci Gian Luca,  si è accreditata in data 03/11/2020, opera per gli interessi di NADECO Associazione Nazionale Demolizione ed Economia Circolare per le Costruzioni ed accede alle sedi della Camera nella persona di Benci Gian Luca.
Le attività di rappresentanza si realizzeranno attraverso varie modalità: la presentazione di domande di incontro, proposte, richieste studi, ricerche, analisi e documenti, anche con procedure digitali e di ogni altra attività utile a contribuire alla formazione delle decisioni pubbliche nell'ambito dell'economia circolare nel settore delle costruzioni. NADECO riunisce le maggiori imprese italiane che operano nella filiera della decostruzione e si propone come punto di riferimento di questo particolare comparto dell’edilizia in costante crescita. NADECO non ha fini di lucro ed ha per scopo la tutela degli interessi delle imprese specialistiche del settore delle demolizioni, delle bonifiche ambientali e del trattamento dei rifiuti da costruzione e demolizioni nel quadro dell’economia del mercato, favorendone il collegamento, il progresso e lo sviluppo e rappresentandole nei rapporti con le istituzioni e le amministrazioni, le organizzazioni economiche, politiche e altre componenti della società NADECO aderisce a EDA (European Demolition Association), fondata nel 1978 e che aggrega le associazioni nazionali relative al settore demolizione, le imprese di demolizione e i costruttori di macchine e attrezzature per il settore. Tra gli obiettivi contenuti nel codice etico individuiamo: > la scrupolosa osservazione della normativa ambientale > la promozione di nuove tecnologie volte a contenere la produzione di polveri, rumore e vibrazioni > la disponibilità ad intervenire nelle operazioni di primo soccorso in caso di calamità naturali o di disastri provocati dall’uomo L’Associazione ha tra i suoi obiettivi l’impegno alla realizzazione di un quadro di riferimento legislativo capace di standardizzare a livello europeo le normative che interessano il settore, con particolare attenzione ai temi dell’economia circolare e della sostenibilità ambientale. A tale scopo individua e condivide i criteri che qualificano il settore in termini tecnologici, di sicurezza e di formazione degli addetti, allo scopo di determinare e fissare quei parametri indispensabili per lo svolgimento dell’attività in un contesto di professionalità.

Bovindo S.r.l.
La società, con sede in Via marescalchi n°19, 20133 Milano (MI), nella persona del rappresentante legale Caprino Edoardo,  si è accreditata in data 22/04/2024, opera per gli interessi di Assodistil ed accede alle sedi della Camera nella persona di Caprino Edoardo.
La società svolge attività di sensibilizzazione ed evidenza rispetto alle tematiche legate alla tutela consortile dei prodotti spiritosi. ulteriore attività di sensibilizzazione ed evidenza riguardo alle tematiche di produzione e distribuzione dei biocarburanti

Cattaneo Zanetto & Co.
La società, con sede in Largo Richini n°6, 00122 Milano (MI), nella persona del rappresentante legale Cattaneo Alberto,  si è accreditata in data 31/07/2017, opera per gli interessi di UNIREC – Unione imprese a tutela del credito, Assofin - Associazione Italiana del Credito al Consumo e Immobiliare ed accede alle sedi della Camera nelle persone di Donati Simone, Salvan Andrea.
Assofin nasce nel gennaio 1992 su iniziativa di nove soci fondatori attivi nei comparti del credito al consumo e immobiliare. Nel corso degli anni la compagine associativa cresce rapidamente fino a raggiungere le attuali Associate che coprono la larga maggioranza del mercato del credito al consumo, nonché una fetta significativa del mercato dei finanziamenti immobiliari alle famiglie consumatrici. Le Associate sono tutte emanazione di grandi società, di gruppi industriali o bancari sia italiani che stranieri. Sono tutte di primaria importanza tanto in termini di attività che di quote di mercato. Hanno una tradizione pluriennale di operatività nel settore e una solida compagine azionaria alle spalle che è garanzia di serietà e di affidabilità. Nel rappresentare le proprie Associate Assofin è associata all'ABI (Associazione Bancaria Italiana), nel cui Consiglio opera insieme ad altre Associazioni e contribuisce a nominarne un rappresentante. Assofin è socio fondatore dell’OAM (Organismo degli agenti e dei mediatori). Attiva anche a livello internazionale, Assofin è membro di Eurofinas, la Federazione europea delle società finanziarie che riunisce 17 associazioni nazionali del settore. Obiettivo di Assofin è essere un momento d’incontro e di coordinamento degli operatori del credito alla famiglia. Cattaneo Zanetto & Co. è una società specializzata in relazioni istituzionali e public affairs. Per conto del Cliente, la società intende portare all'attenzione dei deputati i legittimi interessi dell’associazione relativamente agli atti legislativi, di indirizzo e controllo e alle attività di indagine, inchiesta e conoscitive di interesse. L’attività di rappresentanza di interessi viene svolta tramite incontri diretti e/o invio di documentazione volta a portare all'attenzione del legislatore le posizioni del cliente affinché nell'ambito del processo decisionale siano tenuti in considerazione i diversi interessi coinvolti.

CDG Law & Business
La società, con sede in Via Sistina n°121, 00187 Roma (RM), nella persona del rappresentante legale Tanga Giuseppe, si è accreditata in data 15/02/2021 con data termine attività 31/08/2025, opera per gli interessi di Hermes Centro Studi Europeo ed accede alle sedi della Camera nelle persone di Empler Barbara, Tanga Giuseppe.
La CDG Law & Business offre consulenza legale e strategica nel settore delle relazioni istituzionali e della comunicazione, affiancando aziende, organizzazioni senza scopo di lucro, associazioni di categoria, enti pubblici, società partecipate e soggetti privati, operanti in diversi settori economici. In particolare, per conto di Hermes Centro Studi Europeo, la società svolge attività di public affairs, rappresentando gli interessi legittimi dell’istituzione privata presso le sedi istituzionali, con particolare riguardo ai seguenti settori: istruzione e formazione, sanità, economia e finanza, industria e mercato unico.

COMIN & PARTNERS S.R.L.
La società, con sede in VIA G. VASARI n°14, 00196 Roma (RM), nella persona del rappresentante legale Achilli Fiorella, si è accreditata in data 06/07/2017, opera per gli interessi di  ANCOD - ASSOCIAZIONE NAZIONALE CENTRI ODONTOIATRICI ed accede alle sedi della Camera nelle persone di Braglia Alberto Maria e Vella Antonio. 
La società rappresenta gli interessi legittimi dell'Associazione nei confronti delle istituzioni in relazione alle tematiche inerenti le modifiche e/o evoluzioni della legislazione di riferimento in ambito sanitario. In funzione delle attività statutarie dell'Associazione ci si è focalizzati sulle tematiche della professione odontoiatrica in modo da poter promuovere il confronto sulla base delle posizioni dell'Associazione stessa e dei suoi iscritti su temi che investono interessi collettivi e diffusi per contribuire in modo trasparente alla definizione delle politiche legislative.

COMMUNITY SRL
La società, con sede in Via Gabrio Serbelloni n°4, 20122 Milano (MI), nella persona del rappresentante legale Palomba Auro, si è accreditata in data 23/01/2023, opera per gli interessi di Lidl Italia ed accede alle sedi della Camera nella persona di Bernaba Lucia.
Community svolge rappresentanza di interessi per Lidl Italia, leader della grande distribuzione organizzata, in Italia dal 1992. L'attività di rappresentanza di interessi riguarda gli ambiti della competenza della commissione attività produttive e della commissione ambiente, con riferimento ai temi dell'economia circolare e della grande distribuzione.

CONSENSO EUROPA SRL
La società, con sede in Via in Lucina n°17, 00186 Roma (RM), nella persona del rappresentante legale Sola Anna, si è accreditata in data 01/04/2022, opera per gli interessi di ANQUAP - Associazione Nazionale Quadri Delle Amministrazioni Pubbliche ed accede alle sedi della Camera nella persona di Fodera Daniele.
Consenso Europa S.r.l., nell'ambito del rapporto di consulenza che ha con ANQUAP, accompagna l'Associazione nell’attività di public affairs al fine di rappresentare a decision maker e stakeholder le necessità dei Direttori SGA e del personale ATA delle scuole.

Dini Romiti Consulting S.r.l.
La società, con sede in Via del Tritone n°169, 00187 Roma (RM), nella persona del rappresentante legale Dini Francesco Claudio Giovanni,  si è accreditata in data 01/04/2022 con data termine attività il 31/07/2025, opera per gli interessi di GEDI spa ed accede alle sedi della Camera nelle persone di Romiti Roberta. 
La società intende rappresentare gli interessi del GEDI Gruppo Editoriale, uno dei principali operatori italiani nel settore dei media, sui temi legati al mondo dell’editoria con particolare riguardo al diritto d’autore e all’innovazione digitale. L’attività di rappresentanza di interessi sarà finalizzata a organizzare incontri diretti e a inviare documentazione a supporto delle posizioni del cliente.

EXODUS S.r.l.
La società, con sede in Via Torquato Tasso n°14, 01033 Civita Castellana (VT), nella persona del rappresentante legale Parroccini Marco, si è accreditata in data 31/07/2019, opera per gli interessi di… ed accede alle sedi della Camera nella persona di Parroccini Marco.

Fabio Boscacci
Fabio Boscacci, domicilio professionale in Via San Raffaele n°1, 20121 Milano (MI), si è accreditato in data 26/01/2018 con data di termine delle attività il 31/12/2040, opera per gli interessi di ISFOA LIBERA E PRIVATA UNIVERSITA’ DI DIRITTO INTERNAZIONALE, Istituto Internazionale Ricerca e Studio Scienze Economiche ed Umane.
Fabio Boscacci è un professionista specializzato in relazioni istituzionali e public affairs. Il professionista intende portare all'attenzione dei deputati i legittimi interessi dell'organizzazione, che gli conferisce incarico, relativamente agli atti legislativi, di indirizzo e controllo e alle attività di indagine, inchiesta e conoscitive di interesse. Attraverso incontri diretti e con l'invio di documentazione, il professionista intende portare all'attenzione del legislatore le richieste del cliente, così che il percorso decisionale possa tenere conto dei molteplici aspetti coinvolti. 

FB & Associati
L’associazione, con sede in Via Sallustiana n°15, 00187 Roma (RM), nella persona del rappresentante legale Bistoncini Fabio, si è accreditata in data 01/06/2021 con data termine attività 20/09/2024, opera per gli interessi di Assovetro ed accede alle sedi della Camera nella persona di Borghero Nicola, Assovetro è l'Associazione Nazionale degli Industriali del Vetro, un’Associazione imprenditoriale di Categoria senza scopo di lucro aderente a Confindustria, costituita nel 1947 tra le Aziende industriali che fabbricano e trasformano il vetro. Le Aziende aderenti sono attualmente 70, per un totale di circa 16.000 addetti. Assovetro rappresenta, nei limiti del proprio Statuto, l’industria del vetro e delle lampade nei rapporti con le istituzioni ed amministrazioni, con le organizzazioni economiche, politiche, sindacali e sociali e con ogni altra componente della società, mantenendo la propria indipendenza ed affermando la propria apartiticità.

gruppo 2duerighe (g2r) S.r.l.
La società, con sede in Via San Marino 12 n°3337955328, 00198 Roma (RM), nella persona del rappresentante legale Gaetano De Vito, si è accreditata in data 10/04/2019 con data termine attività 31/12/2025, opera per gli interessi di Assoholding ed accede alle sedi della Camera nelle persone di Cortese Barbara, Echeoni Lorenzo.
Assoholding è l’associazione di categoria delle holding di partecipazione e ha come scopo quello di rappresentare gli interessi delle holding presso le istituzioni, di svolgere attività di informazione e ricerca sulla disciplina di riferimento e di fornire le direttive interpretative sulla legislazione tributaria affinché sia assicurata la corretta applicazione della norma.

GuttaFin S.R.L.
La società, con sede in Via Coni Zugna n°217, 00054 Fiumicino (RM), nella persona del rappresentante legale Paletta Angelo, si è accreditata in data 13/03/2018, opera per gli interessi di sé stesso ed accede alle sedi della Camera nella persona di Paletta Angelo.
L’attività della società consiste nel portare avanti relazioni istituzionali finalizzate alla comunicazione degli studi sulla mitigazione del rischio di default delle PMI italiane e ipotesi di soluzione per la loro maggiore competitività, nonché alla comunicazione dei dati statistici sui brevetti registrati in Italia, nell'Unione Europea e negli Stati extra UE.

HealthCom Consulting S.r.l.
La società, con sede in Viale Andrea Doria n°14, 20124 Milano (MI), nella persona del rappresentante legale Freri Diego Orlando, si è accreditata in data 08/04/2019, opera per gli interessi di SiMPeF - Sindacato Medici Pediatri di Famiglia ed accede alle sedi della Camera nella persona di Frieri Diego Orlando.
SiMPeF - Sindacato Medici Pediatri di Famiglia è un'associazione sindacale professionale che rappresenta i pediatri di libera scelta operanti in convenzione con il Sistema Sanitario Nazionale (SSN). SiMPeF si propone di tutelare gli interessi dei pediatri di famiglia e di curare i rapporti con il SSN e con gli altri organismi che erogano l'assistenza sanitaria a livello territoriale, oltre che di assicurare e favorire il dialogo e il confronto con le parti politiche, sociali e i rappresentanti dei cittadini, al fine di migliorare l’organizzazione sanitaria in Italia.

Hill+Knowlton Strategies Italy Srl
La società, con sede in via Morimondo n°26, 20143 Milano (MI), nella persona del rappresentante legale Pisano Sergio, si è accreditata in data 23/01/2023, opera per gli interessi di Ecopneus scpa ed accede alle sedi della Camera nella persona di Brunozzi Silvia.
Ecopneus è la società senza scopo di lucro per il rintracciamento, la raccolta, il trattamento e il recupero dei Pneumatici Fuori Uso (PFU), costituita dai principali produttori di pneumatici operanti in Italia. L’obiettivo è quello di sensibilizzare e aggiornare i Deputati incontrati circa le iniziative e le attività promosse da Ecopneus.

HOMINA SRL
La società, con sede in Via del Monte n°10, 40126 Bologna (BO), nella persona del rappresentante legale Pignatti Omar, si è accreditata in data 16/11/2017, opera per gli interessi di ASSOSEMENTI ed accede alle sedi della Camera nella persona di Pignatti Omar.
Homina segue per Assosementi le attività di relazioni pubbliche e relazioni istituzionali a livello locale e nazionale (Parlamento, Governo, forze politiche). Assosementi, con il progetto Road to Quality, è impegnata nella tutela della filiera sementiera orticola, per la garanzia della tracciabilità di filiera dal seme alla tavola e il contrasto delle pratiche sleali legate alla riproduzione illegale di semi.
L’obiettivo è informare e favorire una maggiore attenzione verso la tracciabilità dei prodotti agroalimentari, partendo da semi. Al fine di evitare la contraffazione.

Inrete S.r.l.
La società, con sede in Via Fara n°35, 20124 Milano (MI), nella persona del rappresentante legale Dattoli Simone Lino Patrizio, si è accreditata in data 18/06/2021, opera per gli interessi di Assirm ed accede alle sedi della Camera nelle persone di Corcos Simona, Dattoli Simone Lino Patrizio.
Assirm è nata nel 1991 e ad oggi si compone di 60 Aziende che rappresentano più dell’80% del fatturato complessivo della categoria ricerche di mercato, sondaggi di opinione e ricerca sociale e che occupano oltre 2.500 professionisti e circa 20.000 collaboratori. Le Aziende associate sviluppano un fatturato complessivo di circa 500 milioni di euro. Assirm è parte di Confindustria Intellect, Federazione Italiana della “comunicazione, consulenza, ricerche, web publishing”, Associazione di primo livello di Confindustria. Assirm è socio promotore della Fondazione Pubblicità Progresso.
L'attività di accreditamento istituzionale ha l'obiettivo di rappresentare in Parlamento le aziende che operano nel settore delle ricerche di mercato.
Gli incontri con i deputati hanno avuto l'obiettivo di diffondere il know how degli associati proponendo un metodo migliore di cooperazione con tutti gli attori istituzionali con l’obiettivo di illustrare best practice e soluzioni innovative a livello normativo. Obiettivo dell'attività di rappresentanza di interessi l'illustrazione di alcune istanze sul Registro pubblico delle opposizioni, e il relativo impatto sul settore, nonché istanze relative al Sunshine Act.
L'attività di accreditamento istituzionale ha l'obiettivo di rappresentare in Parlamento le aziende che operano nel settore delle ricerche di mercato.
Gli incontri di accreditamento con i deputati hanno l'obiettivo di diffondere il know how degli associati proponendo un metodo migliore di cooperazione con tutti gli attori istituzionali con l’obiettivo di illustrare best practice e soluzioni innovative a livello normativo. Obiettivo dell'attività di rappresentanza di interessi l'illustrazione di alcune istanze relative al Registro pubblico delle opposizioni e al Sunshine Act.

Ital Communications S.r.l. 
La società, con sede in Via Antonio Gramsci n°36, 00197 Roma (RM) , nella persona del rappresentante legale Colotta Domenico, si è accreditata in data 19/07/2018, opera per gli interessi di Auditel S.r.l. ed accede alle sedi della Camera nelle persone di Colotta Domenico, Lombardi Attilio.
Ital Communications svolge rappresentanza di interessi per Auditel, la società che monitora e pubblica gli ascolti televisivi. I dati, presentati più volte attraverso Relazioni e Rapporti al parlamento, descrivono anche i cambiamenti nella vita sociale e nei consumi digitali delle famiglie italiane, innescando processi ormai non più reversibili. In tal senso appare evidente che il Parlamento venga costantemente e adeguatamente informato su quello che accade, affinché provi a disciplinare un mercato in continua evoluzione e ormai dominato da giganti mondiali dell'informazione on line e off line.

Legale Genchi
La società, con sede in Via Ugo Foscolo n.35, Noicattaro (BA), nella persona del rappresentante legale Genchi Alessandro, si è accreditata in data 31/03/2017 con data termine attività 31/12/2050, opera per gli interessi di Medianet Agency, Fratello Lupo ODV ed accede alle sedi della Camera nelle persone di Genchi Alessandro, Tagarelli Benedetta.
Legale Genchi svolge l’attività di Lobbying al fine influenzare, direttamente o indirettamente, l’elaborazione e l’attuazione delle politiche Legislative ed il processo decisionale delle Istituzioni, contribuendo alle formazioni stesse. L’organizzazione professionale, dunque, partecipa in proprio e per conto di clienti alle consultazioni, alle tabelle di marcia ad ogni ulteriore attività utile a portare all’attenzione delle Istituzioni gli interessi e le istanze dei clienti ovvero della collettività. Nel caso di specie svolge la predetta attività per la Società "MediaNet Agency" nei settori: PMI, innovazione, sviluppo, Web e Social-Web, Tax, concorrenza, pubblicità, diritto d'autore, marchi e brevetti, brand image, moda.

NOESI srls
La società, con sede in Viale Tirreno n°43, 00141 Roma (RM), nella persona del rappresentante legale Sestili Ignazio Maria, si è accreditata in data 02/03/2020, opera per gli interessi di Motus-E ed accede alle sedi della Camera nelle persone di Magni Luigia, Timo Anna Angela. 
Motus-E è la prima associazione in Italia costituita da operatori industriali, filiera automotive, mondo accademico e movimenti di opinione per fare sistema e accelerare il cambiamento verso la mobilità elettrica, i cui interessi sono riferiti in particolare alle tematiche della mobilità elettrica.
L’obiettivo è sensibilizzare i Deputati sull'importanza della transizione ecologica verso la mobilità elettrica e offrire il punto di vista delle aziende e dell'associazione ai Deputati.

NUOVE RETI SRL
La società, con sede in Via Port'alba n°19, 80134 Napoli (NA), nella persona del rappresentante legale Gallotto Giuseppina, si è accreditata in data 05/07/2023, opera per gli interessi di… ed accede alle sedi della Camera nella persona di Ursino Luca.

Open Gate Italia S.r.l.
La società, con sede in via di Villa Belardi n°24, 00154 Roma (RM), nella persona del rappresentante legale Gelardi Martina, si è accreditata in data 30/11/2017, opera per gli interessi di Istituto Italiano di Tecnologia ed accede alle sedi della Camera nella persona di Morbelli Andrea.
Open Gate Italia svolge attività di rappresentanza per conto dell’Istituto italiano di tecnologia. L’Istituto è attivo nella ricerca di base e nel trasferimento tecnologico, con attenzione particolare ai temi dell’intelligenza artificiale, la robotica, le scienze computazionali, le scienze della vita e i nanomateriali.

Reti (QuickTop Srl)
La società, con sede in Via della Scrofa n°117, 00186 Roma (RM) nella persona del rappresentante legale Gallotto Giuseppina, si è accreditata in data 14/07/2017, opera per gli interessi di Caronte & Tourist S.p.A.ed accede alle sedi della Camera nelle persone di Angelone Francesco e Pierini Emanuele. 
Caronte & Tourist S.p.A. opera nel settore del trasporto marittimo di persone e nel cabotaggio dei mezzi. Con riferimento alla prestazione professionale, nell'ambito del rapporto di rappresentanza, sono svolte, per conto di Caronte & Tourist S.p.A., attività di analisi regolatoria e di monitoraggio con particolare riferimento alle tematiche relative alle politiche del mare e del trasporto per via marittima.

SEC Newgate Italia Srl
La società, con sede in via Ferrante Aporti n°8, 20125 Milano (MI), nella persona del rappresentante legale Tagliabue Fiorenzo, si è accreditata in data 17/02/2023, opera per gli interessi di IRC – Italian Resuscitation Council ed accede alle sedi della Camera nella persona di Cherra Diletta. 
L’obiettivo è accreditare il cliente presso i membri della Camera competenti per le issue del Cliente, per favorire la conoscenza delle tematiche relative alla RCP- Rianimazione cardiopolmonare - e per promuovere la sensibilizzazione delle istituzioni verso e la cultura della RCP nel Paese.

Strategic advice
La società, con sede in via Sistina 48, Roma (RM), nella persona del rappresentante legale Cirieco Gabriele, si è accreditata in data 04/04/2017, opera per gli interessi di ANFIMA - Associazione nazionale italiana dei Fabbricanti di Imballaggi Metallici e affini ed accede alle sedi della Camera nella persona di Cirieco Gabriele.  
L'attività è volta prevalentemente al monitoraggio dell'attività della Camera dei deputati al fine di individuare provvedimenti con un possibile impatto sul settore degli imballaggi al fine di informarne il cliente e, se del caso, portare la posizione dell'associazione alla attenzione del legislatore, partecipando ad indagini conoscitive o inviando memorie scritte alle Commissioni d'interesse.

Telos A&S S.r.l.
La società, con sede in Roma, nella persona del rappresentante legale Palazzolo Maria, si è accreditata in data 25/01/2023, opera per gli interessi di Toyota Motor Italia Spa ed accede alle sedi della Camera nella persona di Palazzolo Maria. 
L’obiettivo è favorire l’approvazione di atti normativi che incentivassero, sia attraverso contributi economici che norme per la difesa della qualità dell'aria (abbattimento delle emissioni inquinanti), la diffusione di vetture a basso livello emissivo, nonché l’approvazione di atti di indirizzo e di controllo per implementare gli obiettivi del PNRR per lo sviluppo una rete di distribuzione per l'idrogeno per autotrazione sul tutto il territorio nazionale.

Utopia Lab S.r.l. 
La società, con sede in Via di Santa Maria in Via 12, Roma (RM) nella persona del rappresentante legale Zurro Giampiero, si è accreditata in data 13/07/2017, opera per gli interessi di  ASSOCIAZIONE NAZIONALE INDUSTRIA DELL'AUTONOLEGGIO E SERVIZI AUTOMOBILISTICI – ANIASA ed accede alle sedi della Camera nella persona di Cellamare Michelangelo.
La società intende portare all'attenzione degli onorevoli deputati le posizioni dell’associazione in materia di autonoleggio, car sharing e servizi collegati alla mobilità. L'attività di rappresentanza viene svolta sia attraverso la richiesta di incontri diretti con i soggetti istituzionali coinvolti, sia attraverso inviti a conferenze, tavole rotonde, convegni, ed in generale eventi, iniziative di comunicazione, di formazione, di cultura e di ricerca.

VERA SRL - Relazioni e Strategie per l'Impresa Responsabile
La società, con sede in Viale Bruno Buozzi n°60, 00197 Roma (RM), nella persona del rappresentante legale Schlitzer Francesco, si è accreditata in data 26/04/2017 con data termine attività 25/09/2024, opera per gli interessi di ARTISTI 7607 - Società cooperativa ed accede alle sedi della Camera nelle persone di Comboni Isotta, Peroni Lucia.
La Società intende portare all’attenzione degli onorevoli deputati le posizioni di ARTISTI 7607 Società Cooperativa relative a tutti gli atti legislativi nelle materie di competenza nonché relativamente a ogni atto di indirizzo politico e amministrativo i quali possano anche solo potenzialmente avere un impatto sugli interessi della stessa. In particolare, l'attività di rappresentanza di interessi riguarda i temi legati all'intermediazione dei diritti connessi al diritto d'autore (e al diritto d'autore in generale), la garanzia dei meccanismi concorrenziali del mercato di riferimento e le attività di sostegno professionale in favore degli artisti interpreti ed esecutori. Detta attività di rappresentanza viene svolta sia attraverso la richiesta degli incontri diretti con i soggetti istituzionali coinvolti, sia attraverso inviti a conferenze, tavole rotonde, convegni, ed in generale eventi, iniziative di comunicazione, di formazione di cultura e di ricerca.
